---
title: Realizace opatření pro sysla na jižní Moravě
published: true
subtitle: >-
  Realizace vybraných opatření Záchranného programu pro sysla obecného na jižní
  Moravě
registration_no: MGSII-26
funding: >-
  Malé grantové schéma Záchranné programy pro zvláště chráněné druhy II Programu
  CZ02


  Podpořeno grantem z Islandu, Lichtenštejnska a Norska.
   Tento web byl vytvořen za finanční podpory EHP fondů 2009-2014 a Ministerstva životního prostředí. Za jeho obsah je výhradně odpovědná ALKA Wildlife,o.p.s. a nelze jej v žádném případě považovat za názor donora nebo Ministerstva životního prostředí.

  ![](/media/loga_mgs_stojato_mm.jpg)
budget: '1 169 954,77 Kč'
from: 2015-12
to: 2017-04
partners: |-
  ALKA Wildlife (hlavní příjemce)

  [Muzeum Karlovy Vary (partner)](http://kvmuz.cz/)
contacts:
  - email: katerina.polednikova@alkawildlife.eu
    name: Kateřina Poledníková
    tel_primary: '606598903'
species: sysel obecný
area: Jihomoravský kraj
tags:
  - sysel obecný
  - výzkum
  - osvěta
countries:
  - CZ
description: >-
  Projekt byl zaměřen na čtyři klíčová opatření ZP se zaměřením na jižní Moravu:
  monitoring nad rámec běžného každoročního monitoringu, demografická studie
  vybrané syslí populace, analýza životaschopnosti populací, osvěta veřejnosti.
---
# Cíle projektu

Sysel obecný patřil na našem území v minulosti k běžným druhům savců nižších poloh. V druhé polovině 20. století však došlo k strmému úbytku jeho početnosti, kdy v roce 2005 byl výskyt sysla obecného zjištěn pouze na 28 lokalitách ČR. Většina ze zjištěných populací byla izolovaná, měla velmi malou početnost a již touto skutečností byla ohrožena zánikem. Proto byl v roce 2008 přijat Ministerstvem životního prostředí České republiky Záchranný program sysla obecného v České republice. 

Cílem projektu bylo realizovat čtyři klíčová opatření ZP se zaměřením na jižní Moravu: monitoring nad rámec běžného každoročního monitoringu, demografická studie vybrané syslí populace, analýza životaschopnosti populací, osvěta veřejnosti.

![sysel ve vinici](/media/img_1168.jpg "sysel ve vinici")

# Oblast jižní Morava

Projekt byl zaměřen na oblast jižní Moravy a to ze dvou důvodů: a) jižní Moravě byla dosud věnována jen malá pozornost v rámci realizace ZP. Část lokalit je jen obtížně postižitelná v rámci stávajícího pravidelného monitoringu, který je uzpůsoben spíše pro přehledné plochy letišť apod., proto i samotný monitoring, který zde sice probíhá dle standardní metodiky, je nedostatečný; b) díky charakteru využívání krajiny (funkční zemědělská krajina) a vzdálenosti k hlavnímu areálu výskytu sysla (Slovensko, Rakousko a dále na jih a východ) a tedy možnostem vytvoření funkční metapopulace je oblast jižní Moravy jednou z nejpříznivějších oblastí v rámci celé ČR a podle indicií posledních let se zdá, že by mohla být pro zachování sysla v ČR naprosto klíčová.

Daleko více o projektu si můžete přečíst na webu [www.syslinavinici.cz](www.syslinavinici.cz)



# Výstupy projektu

1) Ochranná známka _Sysli na vinici_

Známka registrovaná u Úřadu průmyslového vlastnictví. Je udělována vinařům, kteří mají sysla obecného na své vinici.

2) Webové stránky [www.syslinavinici.cz ](www.syslinavinici.cz)

kompletní web o syslovi, o známce Sysli na vinici, o vinařích, aktuality, články, televizní reportáže, videa atd. 

3) Leták Sysel obecný - pomozte nám jej zachránit! (pdf)

4) Leták Nákupem vína se známkou pomáháte chránit sysly (pdf)



# Publikované články

Fórum ochrany přírody 1/2017: Může být marketing využit jako prostředek pro ochranu druhu? (pdf)
