---
title: 'Přeshraniční management bobřích hrází '
published: true
subtitle: Přeshraniční management bobřích hrází v kontextu změny klimatu
funding: |-
  Interreg Česko - Sasko

  ![](/media/interreg_300.jpg)
budget: |-
  Finanční podpora EU (EFRR): 871.764,90 €

  z toho ALKA Wildlife 37 070, 74 €
from: 2025-01
to: 2027-12
partners: "Kooperační partneři:\r\n\nLead partner: Technische Universität Dresden \r\n\n\r\n\nALKA Wildlife, o.p.s.\r\n\n\r\n\nLandschaftspflegeverband Sächsische Schweiz-Osterzgebirge e.V.\r\n\n\r\n\nČeská zemědělská univerzita v Praze\r\n\n\r\n\nČeské vysoké učení technické v Praze"
species: bobr evropský
area: česko-saský příhraniční region
tags:
  - bobr evropský
countries:
  - CZ
---
Odolnost krajiny a ekosystémů vůči změně klimatu závisí do značné míry na tom, jak reagují na extrémně kolísající přísun vody. Příhraniční oblast mezi Saskem a Českou republikou je obzvláště postižena environmentálními riziky vyplývajícími z povodní a sucha (časté záplavy, odumírání lesů, lesní požáry). Činnost bobrů může vést k vyrovnání vodní bilance, zvýšení biodiverzity, a tím i ke zvýšení odolnosti regionu vůči klimatickým změnám. Vedle pozitivních účinků (např. renaturalizace vodních toků, zvýšení retence) je třeba brát v úvahu i účinky negativní (např. podemílání, nežádoucí záplavy). Specifickou vlastností bobra je jeho snaha o vytváření příznivého životního prostředí budováním hrází ve vodních tocích. Tím se mění hydraulické, hydrologické a ekologické podmínky jak nad hrázemi, tak pod nimi. Zda a za jakých podmínek jsou tyto změny významné pro regionální poměry povrchových a podzemních vod, není dosud jasné. V důsledku toho nemají místní úřady i vodohospodářské a ekologické orgány k dispozici spolehlivé podklady pro rozhodování a argumentaci, zda mají být bobří hráze na vodním toku ponechány, nebo zda jsou nutná adaptační opatření. Cílem projektu je proto ukázat, do jaké míry mohou bobří hráze pozitivně přispět ke zmírnění a překonání environmentálních rizik způsobených změnou klimatu v příhraničním regionu.

## Události

BIBOB workshop

26.06.2025 

Kde: Centrum přírodního parku Saské Švýcarsko, Bad Schandau

Typ akce: Workshop



Save the date! Náš první společný workshop v rámci projektu BIBOB se uskuteční ve čtvrtek 26. června 2025 v NaturparkZentrum Sächsische Schweiz v Bad Schandau. Společná příprava na něj jsou již v plném proudu. Informace týkající se programu a obsahu budou brzy následovat!
