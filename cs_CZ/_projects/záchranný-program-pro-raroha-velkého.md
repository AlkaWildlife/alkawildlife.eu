---
title: 'Záchranný program pro raroha velkého '
published: true
registration_no: MGSII-26
funding: "EHP fondy 2009-2014\n\nMalé grantové schéma Záchranné programy pro zvláště chráněné druhy II Programu CZ02\n\nMinisterstvo životního prostředí \n\nPodpořeno grantem z Islandu, Lichtenštejnska a Norska.\r\n\nTento web byl vytvořen za finanční podpory EHP fondů 2009-2014 a Ministerstva životního prostředí. Za jeho obsah je výhradně odpovědná ALKA Wildlife,o.p.s. a nelze jej v žádném případě považovat za názor donora nebo Ministerstva životního prostředí.\n\n![](/media/loga_mgs_stojato_mm.jpg)"
budget: '1 095 440,88 Kč'
from: 2015-02
to: 2017-04
partners: |-
  AOPK ČR (konečný příjemce)

  ALKA Wildlife, o.p.s. (partner)
contacts:
  - email: lutra@email.cz
    name: Václav Beran
species: raroh velký
tags:
  - raroh velký
  - koncepce
  - výzkum
countries:
  - CZ
description: 'Příprava záchranného programu pro raroha velkého v České republice. '
---
# Zaměření projektu 

Cílem projektu je příprava záchranného programu raroha velkého (_Falco cherrug_), který je v ČR dle vyhlášky č. 395/1992 Sb. druhem kriticky ohroženým a v roce 2012 byl zařazen IUCN mezi celosvětově ohrožené druhy ptáků (kategorie endangered). 

Raroh velký patří mezi naše nejvzácnější pravidelně hnízdící druhy ptáků. V ČR hnízdí již minimálně od devatenáctého století. V současné době pravidelně hnízdí pouze na jižní Moravě. Jihomoravská hnízdící populace je mapována a chráněna od roku 1976. V letech 1976-1980 bylo prokázáno 13 hnízdění. Díky ochraně hnízdišť a zřejmě i vlivem nárůstu populace v sousedních zemích postupně početnost raroha v ČR roste. Republiková početnost raroha velkého je v posledních letech odhadována na 15-20 párů.

Raroh velký patří mezi celosvětově ohrožené druhy živočichů. Vzhledem k rozsáhlému ilegálnímu lovu došlo k dramatickému propadu asijské populace - odhaduje se, že za posledních 30 let se její velikost snížila až o 90 %. Malá evropská populace (cca 600-800 párů) tak nabyla na významu a v současné době je jí věnována značná ochranářská pozornost.
