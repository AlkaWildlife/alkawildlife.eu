---
title: 'Sysel, tchoř stepní a tchořík skvrnitý v Dobrogei'
published: true
funding: Milvus Group
from: 2010-04
to: 2010-12
contacts:
  - name: Lukáš Poledník
species: 'sysel obecný, tchoř stepní, tchoř skvrnitý'
area: Dobrogea (Rumunsko)
tags:
  - sysel obecný
  - tchoř stepní
  - tchořík skvrnitý
  - průzkum
countries:
  - RO
description: >-
  Cílem monitoringu je ve spolupráci s rumunskou organizací Milvus group
  vytvořit vědecký návrh území Natura 2000 na základě terénních údajů o výskytu
  sysla obecného, tchoře stepního a tchoříka skvrnitého ve stepních biotopech
  rumunské Dobrudže.
---
# Cíl projektu

Cílem monitoringu je ve spolupráci s rumunskou organizací [Milvus group](https://milvus.ro/) vytvořit vědecký návrh území Natura 2000 na základě terénních údajů o výskytu [sysla obecného](/zajmove-druhy/sysel-obecny) (_Spermophilus citellus_), [tchoře stepního](/zajmove-druhy/tchor-stepni) (_Mustela eversmani_) a [tchoříka skvrnitého](/zajmove-druhy/tchorik-skvrnity) (_Vormela peregusna_) v stepních biotopech rumunské Dobrudže.

Biotopem těchto tří druhů jsou stepi, včetně kulturní stepi, lesostepi až polopouště. V druhé polovině 20. století patrně vlivem intenzifikace zemědělství jejich stavy poklesly. Pro skrytý způsob života tchoře i tchoříka je jen málo údajů o jejich výskytu. Většinou bývají pouze nalézány kadavery těchto druhu na silnicích. 

Během jedné expedice jsme ve spolupráci s pracovníky Milvus Group intenzivně monitorovali vytipované území. Oblast Dobrogea představovala v minulosti vynikající biotop pro tyto druhy, nicméně v poslední době je známo jen několik důkazu přítomnosti druhu v oblasti, navíc cílený monitoring v oblasti doposud neproběhl. Cílem monitoringu je pokusit se pomocí nášlapných tunelů, fotopastí, pozorování, hledání pobytových znaků zjistit současný stav populace tchoříka a tchoře stepního ve vybraných lokalitách rumunské části Dobrudže. Na základě vyhodnocení těchto výsledků bude sestaven návrh území Natura 2000, se kterým bude dále pracovat rumunská organizace Milvus group.

![Dobrudža je krajina stepí a pastvin](/media/dobrudža-2010_výběr-188_610.jpg "pastviny v Dobrudži")
