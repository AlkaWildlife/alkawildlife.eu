---
title: 'Hledání tchoříka skvrnitého '
published: true
funding: '[EAZA (European Association of Zoos and Aquaria)](https://www.eaza.net/)'
from: 2012-01
to: 2014-12
partners: "Turda Zoo\r\n\nPlzeňská ZOO\r\n\nDanube Delta Museum\r\n\nMacin National Park\r\n\nNational Institute for Research in the Danube Delta"
contacts:
  - name: Andreas Kranz
species: tchořík skvrnitý (Vormella peregusna)
area: Dobrogea (Rumunsko)
tags:
  - tchořík skvrnitý
  - výzkum
countries:
  - RO
description: >-
  Tchořík skvrnitý je tajemná lasicovitá šelma žijící ve stepích jihovýchodní
  Evropy. Projekt byl zaměřen na jeho výskyt, metody monitoringu a prostředí
---
# Cíl projektu

Tchořík skvrnitý (_Vormela peregusna peregusna_) je považován za ohrožený a vzácný druh evropské fauny. Bohužel o aktuálním stavu populací tchoříka v Evropě jsou jen minimální informace. Cílem projektu je provést základní průzkum v jedné z oblastí areálu výskytu - v Dobrogea pohoří na jihu Rumunska. 

Tchořík skvrnitý je vědci a ochranáři poměrně opomíjený druh. Všechny informace o distribuci tohoto druhu v Evropě jsou desítky let staré. Aktuální informace pochází jen z náhodných pozorování nebo neověřených zdrojů.

![Tchořík skvrnitý](/media/007.jpg "tchořík skvrnitý (Vormella peregusna), autor: Aleš Toman")

Oblast Dobrogea se nachází mezi řekou Dunaj a pobřežím Černého moře. Jedná se o jednu z mála oblastí v Evropě, kde jsou záznamy o výskytu tchoříka z 20. století. Od roku 2000 mají místní vědci a orgány ochrany přírody ale jen dva potvrzené záznamy tohoto druhu: jeden jedinec uhynulý na silnici a náhodná fotografie ornitologa. Oblast Dobrogea může svým charakterem a rozlohou poskytovat dostatečné množství vhodného prostředí pro stabilní populaci tohoto druhu. 

V projektu byly realizovány tři expedice do oblasti Dobrogea pohoří. Při těchto expedicích byly sbírány data o výskytu druhu a stavu prostředí. Použité metody: monitoring pomocí tunýlků, pozorování, sběr uhynulých jedinců na silnicích a dotazování pastevců a zemědělců. 

![pracovní tým ](/media/field_team.jpg "pracovní tým v Dobrogei")
