---
title: "Sokol stěhovavý v\_průmyslových areálech"
published: true
funding: >-
  Monitoring sokolů a instalace hnízdních budek pro sokoly v průmyslových
  areálech České republiky je financováno z různých zdrojů:


  ## **Monitoring**


  Monitoring sokola stěhovavého v urbanizovaném a industrializovaném prostředí
  (Program na podporu projektů NNO pro rok 2017, č.r. 60/32/17; projekt byl
  podpořen Ministerstvem životního prostředí, projekt nemusí vyjadřovat
  stanoviska MŽP).


  V ostatních letech je monitoring sokolů financován z vlastních prostředků či z
  prostředků jednotlivých firem, kde byly budky instalovány, seznam viz níže.


  ## **Instalace hnízdních budek**


  Nákup a instalace je zpravidla financováno vlastníkem objektu:


  ČEZ a.s. / Nadace ČEZ / Unipetrol RPA s.r.o. / Lafarge Cement a.s. / United
  Energy a.s.  / Škoda Energo a.s.  / AGC processing Teplice a.s. / Thermo Děčín
  a.s. / Spolana a.s. / MVV Energie CZ / Pražská Teplárenská  / Zevo Malešice
  Praha
from: 2010-01
to: Invalid date
contacts:
  - email: vaclav.beran@alkawildlife.eu
    name: Václav Beran
    tel_primary: '731407839'
species: sokol stěhovavý
area: celá ČR
tags:
  - sokol stěhovavý
  - management
  - výzkum
countries:
  - CZ
description: >-
  Dlouhodobý monitoring a podpora hnízdění sokolů na lidských stavbách -
  většinou na komínech průmyslových areálů
---
# Souhrn

Sokol stěhovavý je v ČR velmi vzácný, patří mezi kriticky ohrožené druhy. V mnoha zemích v průběhu šedesátých let vyhynul, především vlivem plošné aplikace DDT. Postupně se však navrací do naší přírody, jeho aktuální početnost v ČR se pohybuje okolo 75 hnízdících párů. Je to druh hnízdící na skalách, ale vzhledem k rostoucímu lidskému tlaku na přirozené biotopy se přizpůsobuje i dalším hnízdním možnostem. Zdá se, že v posledních letech se do ČR šíří ze sousedního Německa nový fenomén
– hnízdění sokolů na lidských stavbách. Populace na stavbách v Německu dosahuje již několika stovek párů a stále narůstá. Při hnízdění na lidských stavbách však často sokoli obtížně hledají vhodné místo pro
hnízdění. Někdy vyberou špatně, hnízdění je pak neúspěšné či komplikuje provoz objektu. Ve snaze pomoci sokolům i provozovatelům objektů, kde sokoli hnízdí, jsou v daném objektu vyvěšovány speciální budky. Pokud je místo dobře vybráno, je hnízdění pro sokoly velmi bezpečné. Velké objekty typu elektráren jsou totiž bedlivě hlídány, sokolům tedy nehrozí vykradení, případně rušení za strany horolezců, turistů, fotografů a podobně, jak tomu je v přírodě.

Na chladící věže, komíny a jiné výškové objekty postupně ve spolupráci s vlastníky/provozovateli instalujeme velmi odolné hliníkové budky. Začínali jsme v severních Čechách, ale postupně se oblast rozšiřuje na území celé ČR.

První budka byla vyvěšena v roce 2010 v elektrárně Tušimice a od té doby každý rok přibude několik dalších míst. Obsazenost budek a případná hnízdní úspěšnost, počty vyvedených mláďat, značení rodičů a další detaily ze života hnízdících párů jsou pravidelně každoročně monitorovány. 

![Mladí sokoli v budce](/media/čtyřka_mělník_2018_610.jpg)

# Souhrnné články o hnízdění sokolů v průmyslových areálech

[2015: tzb-info.cz: Komíny tepláren pomáhají při záchraně sokola stěhovavého](https://energetika.tzb-info.cz/teplarenstvi/13022-kominy-teplaren-pomahaji-pri-zachrane-sokola-stehovaveho)

[2015: moderniobec.cz: Komíny tepláren pomáhají vzácným dravcům ](https://www.moderniobec.cz/kominy-teplaren-pomahaji-vzacnym-dravcum/)

[2014: tzb-info.cz: Komíny tepláren zachraňují populaci ohroženého sokola stěhovavého](https://www.tzb-info.cz/rozhovory-komentare/11572-kominy-teplaren-zachranuji-populaci-ohrozeneho-sokola-stehovaveho) 

[2011: časopis Ochrana Přírody 1/2011: Návrat sokola stěhovavého](/media/OP_8-11.pdf)

# Lokality

[Objekty ČEZ](/projects/sokol-stehovavy-v-prumyslovych-arealech/objekty-CEZ)

[Chempark Záluží](/projects/sokol-stehovavy-v-prumyslovych-arealech/chempark-zaluzi)

[Cementárna Čížkovice](/projects/sokol-stehovavy-v-prumyslovych-arealech/cementarna-cizkovice)

[Teplárna Komořany](/projects/sokol-stehovavy-v-prumyslovych-arealech/teplarna-komorany)

[Teplárna v Mladé Boleslavi](/projects/sokol-stehovavy-v-prumyslovych-arealech/teplarna-boleslav)

[Sklárna Teplice](/projects/sokol-stehovavy-v-prumyslovych-arealech/sklarna-teplice)

[Teplárna v Děčíně](/projects/sokol-stehovavy-v-prumyslovych-arealech/teplarna-decin)

[Spolana Neratovice](/projects/sokol-stehovavy-v-prumyslovych-arealech/spolana-neratovice)

Teplárna v Liberci

Teplárna České Budějovice

Praha
