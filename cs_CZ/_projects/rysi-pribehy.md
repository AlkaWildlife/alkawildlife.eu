---
title: Rysí příběhy
published: true
funding: "Ministerstvo životního prostředí – projekt „Propagace záchranných\nprogramů zvláště chráněných druhů v\_České republice“ realizovaný\nBeleco, z.s.  \nProjekt byl finančně podpořen v\_grantovém řízení Ministerstva\nživotního prostředí a\_nemusí vyjadřovat stanoviska Ministerstva\nživotního prostředí."
from: 2016-02
to: 2016-12
contacts:
  - name: Tereza Mináriková
    role: vedoucí projektu
tags:
  - rys ostrovid
  - osvěta
countries:
  - CZ
  - DE
  - AT
---
Rys ostrovid je kriticky ohroženým a zároveň chráněným druhem, pro který
je v současnosti připravován program péče. Faktorem, který rysa
ostrovida u nás nejvíce ohrožuje, je pytláctví, které je částí
veřejnosti stále tolerováno. O biologii rysa ostrovida navíc koluje řada
nepravdivých fám a mýtů. Cílem projektu Rysí příběhy je přiblížit lidem
život konkrétních rysů z jižních a západních Čech a tím je motivovat
k ochraně tohoto druhu. Rysí příběhy budou publikovány formou FB postů
a webových aktualit doplněných atraktivními fotografiemi a videy,
nejlepší příběhy zároveň vyjdou jako tisková zpráva. Součástí projektu
bude i vylepšení Rysí mapy, ve které budou nejlepší fotografie
zobrazeny, spolupráce s veřejností na monitoringu rysa a komunikace
s myslivci.
