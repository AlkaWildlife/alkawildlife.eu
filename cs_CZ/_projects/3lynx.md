---
title: 3Lynx
published: true
registration_no: CE1001
funding: >-
  Finanční zdroje: ERDF (Evropský fond pro regionální rozvoj), Ministerstvo
  životního prostředí České republiky 


  Program:[ Interreg Central
  Europe](http://www.interreg-central.eu/Content.Node/home.html)


  ![null](/media/3lynx_cmyk_350.jpg)
budget: "Celková výše alokace: 2 318 784 €\r\n\nAlokace pro ALKA Wildlife: 174 582 €"
from: 2017-07
to: 2020-06
partners: >-
  [Ministerstvo životního prostředí ](www.mzp.cz)

  (vedoucí partner)


  [Správa Národního parku Šumava](www.npsumava.cz)


  [Agentura ochrany přírody a krajiny České republiky](www.ochranaprirody.cz)


  [ALKA Wildlife, o.p.s.](www.alkawildlife.eu)


  [Bavarian environmental agency ](www.lfu.bayern.de)


  [World Wild Fund for Nature Germany](www.wwf.de)


  [Government of Upper Austria ](www.land-oberoesterreich.gv.at)


  [Green Heart of Europe ](www.gruenesherz.boehmerwaldnatur.at)


  [Research Institute of Wildlife Ecology, University of Veterinary Medicine,
  Vienna ](www.fiwi.at)


  [Slovenia Forest Service](www.zgs.si)


  [Italian Lynx Project](www.progettolinceitalia.it)


  University of Zagreb Faculty of Veterinary Medicine  (přidružený partner)
web: 'http://www.interreg-central.eu/Content.Node/3Lynx.html'
contacts:
  - email: ''
    name: Tereza Mináriková
    role: projektový manažer
species: rys ostrovid
tags:
  - rys ostrovid
  - koncepce
countries:
  - CZ
description: >-
  Populace rysa ostrovida v Evropě se často nachází v příhraničních oblastech.
  Cílem projektu je zlepšení mezinárodní spolupráce pro ochranu
  Česko-Bavorsko-Rakouské, Alpské a Dinárské populace rysa ostrovida.
---
# Proč

Návrat a obnova populace rysa ostrovida je snahou mnoha evropských států, včetně České republiky. Rysi potřebují k životu velké území, jejich populace často migrují a přesahují hranice několika států. K zajištění ochrany těchto krásných šelem je proto nutné mít komplexní informace o jejich životě a to z celého areálu výskytu dané populace, a podle toho sladit ochranářské úsilí ve všech zemích. Pro dlouhodobé přežití rysů je ale třeba zajistit mnohem více, usilovat o zastavení nelegálního lovu, omezit fragmentaci krajiny a snažit se tento stav napravit. Stejně důležitým bodem je snaha zajistit dobrou spolupráci a komunikaci všech zainteresovaných subjektů, od ochranářů přes lesníky a myslivce, širokou veřejnost až po státní správu a samosprávu. 

# Cíle projektu

Cílem projektu 3lynx je zkoordinovat monitorování výskytu rysů ve 3 izolovaných populacích, které zasahují několik států. Srovnatelný sběr dat a jejich rychlé sdílení je předpokladem pro efektivní ochranu druhu. 

Konkrétní cíle:

* Zlepšení mezinárodní spolupráce jednotlivých zájmových skupin (státní ochrana přírody, myslivci, lesníci, neziskové organizace, vědci) při ochraně Česko-Bavorsko-Rakouské, Alpské a Dinárské populace rysa ostrovida 
* Vytvoření společné mezinárodní strategie na ochranu rysa ostrovida v Česko-Bavorsko-Rakouské oblasti a příprava podkladů pro obdobnou strategii u dalších dvou oblastí
* Nastavení komplexního monitoringu rysa ostrovida v centrální Evropě
* Výměna dat mezi partnerskými organizacemi za účelem zefektivnění ochrany rysa ostrovida 

# Obsah projektu

Pro zlepšení spolupráce všech partnerů bude pořádána řada pracovních setkání, v rámci nichž bude hodnoceno zapojení klíčových stakeholderů (myslivci a lesníci) do ochrany rysa, společně budou analyzovány informace o stavu rysích populací a vytvářeny nástroje k analýze těchto dat, bude pořádána řada diskuzních setkání a workshopů k problematice pytláctví a ochrany rysa obecně. Společně bude připravována strategie.

Rysí populace budou sledovány ve dvou přeshraničních regionech (Česko - Německo - Rakousko a Slovinsko - Itálie - Chorvatsko) pomocí sítě fotopastí a v zimním období také stopováním na sněhu. Sbírány budou genetické vzorky pro zjištění genetické variability populací, prováděno bude i telemetrické sledování jedinců. V rámci osvětové kampaně budou organizován společný mezinárodní „Rysí den“ , v rámci kterého bude řada aktivit pro veřejnost (přednášky, filmy, program pro děti atd.), vydány a distribuovány budou atraktivní brožury o ochraně rysa ostrovida, budou vytvořeny webové stránky projektu i prezentace na facebooku, budou vydávána tisková prohlášení, reportáže a články do časopisů..

V rámci projektu bude také podporováno vyšetřování ilegálního lovu rysa ostrovida – u odlovených jedinců bude provedena pitva a případné další analýzy, případ bude řešen s policií a maximálně medializován.

# Výstupy projektu

_Rysí mapa - mapa vytvořená v projektu Translynx, je v rámci projektu 3Lynx rozšiřována a doplňována o nově získaná data._

[![](/media/map_translynx_eu.jpg "Interaktivní mapa fotografií z fotopastí")](http://map.translynx.eu/cs?specie=lynx-lynx&layers=3)
