---
title: Sběr a analýzy uhynulých vyder v ČR
published: true
funding: >-
  Sběr uhynulých vyder v České republice je organizován již od 90. let. Od roku
  2008 jej organizuje naše společnost a to z různých finančních zdrojů:


  2008 - 2010         projekt [Zjištění chybějících údajů o biologii a ekologii
  vydry říční: vytvoření modelu vývoje
  populace](/projects/vytvoření-modelu-vývoje-populace-vydry-říční)


  2011, 2012           AOPK ČR a vlastní prostředky


  2013, 2014           vlastní prostředky


  2015 - 04/2017    projekt [Realizace vybraných opatření programu péče pro
  vydru říční v České
  republice](/projects/realizace-opatření-pro-vydru-říční-v-čr)


  05/2017 - 2024    AOPK ČR a vlastní prostředky


  2025 - 2027         TAČR: [Analýza kadáverů vydry říční jako nástroj pro
  monitoring polutantů ve vodních
  ekosystémech](/projects/analýza-kadáverů-vydry-říční-jako-nástroj-pro-monitoring-polutantů-ve-vodních-ekosystémech)
from: 2008-01
to: 2027-12
partners: >-
  Na sběru a analýzách uhynulých vyder spolupracujeme s: 


  AOPK ČR - spolupráce při sběru kadáverů


  Muzeum města Ústí nad Labem - základní pitvy, archivace vzorků


  Český nadační fond pro vydru - spolupráce při sběru kadávarů (Třeboňsko)


  Záchranná stanice Pavlov, o.p.s. - spolupráce při sběru kadáverů (kraj
  Vysočina)


  Policie ČR - vyšetřování nelegálního zabití vyder


  ÚBO AV ČR  - genetické analýzy vzorků


  FCHT Universita Pardubice - anorganické látky v tkáních
contacts:
  - email: lukas.polednik@alkawildlife.eu
    name: Lukáš Poledník
    tel_primary: '606598903'
species: '[vydra říční](/zajmove-druhy/vydra-ricni)'
area: celá Česká republika
tags:
  - vydra říční
  - výzkum
countries:
  - CZ
description: >-
  Uhynulé nalezené vydry říční sbíráme z celé ČR. Kadávery jdou následně na
  celou řadu různých vyšetření.
---
Sledování stavu populací ohrožených druhů živočichů je obvykle založeno na monitoringu rozšíření. Významným zdrojem informací však mohou být také systematicky shromažďované údaje o úhynech jedinců. Zjištění příčin úhynu volně žijících živočichů poskytuje cenný zdroj informací o faktorech ovlivňujících jejich populace. Kromě příčin úmrtí lze prováděním dalších analýz (detailní pitva, DNA analýzy, rentgen, řez zubů, apod.) sledovat i mnoho důležitých parametrů dané populace, např. věkovou strukturu, poměr pohlaví a míru mortality, genetickou variabilitu či tok genů. Tato data – zejména pokud jsou sbírána dlouhodobě a konzistentní metodou – jsou potom neocenitelnou pomůckou při sledování vývoje těchto populací.

Sběr uhynulých [vyder](/zajmove-druhy/vydra-ricni) v České republice je organizován již od 90. let. Od roku 2008 jej organizuje naše společnost. Jedná se o náš dlouhodobý záměr, tomuto tématu se věnujeme detailněji. Dosavadní výsledky jsou prezentovány na:

webu [vydryonline.cz ](https://www.vydryonline.cz/vydra/vydry-a-silnice/sber-uhynulych-vyder)

online mapové aplikaci [vydrynasilnici.cz](http://www.vydrynasilnici.cz)
