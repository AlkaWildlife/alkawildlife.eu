---
title: Sysel obecný a zemědělství
published: true
subtitle: >-
  Sysel obecný a zemědělství -  vzájemné interakce, využití výsledků k
  minimalizaci škod a k podpoře sysla obecného
registration_no: SS01010510
funding: >-


  [![](/media/logo_tacr_zakl_inv_300.png)](https://www.tacr.cz/)


  [![](/media/prostredi_pz_300.png)](https://www.tacr.cz/program/program-prostredi-pro-zivot/)



  Podprogram 1 - Operativní výzkum ve veřejném zájmu
from: 2020-02
to: 2023-01
contacts:
  - name: Kateřina Poledníková
species: sysel obecný
tags:
  - sysel obecný
  - výzkum
countries:
  - CZ
description: >-
  Myšlenka projektu je získat základní poznatky o vzájemných vztazích sysla
  obecného v zemědělské krajině, které budou využity pro ochranu tohoto druhu,
  zvýšení biodiversity a udržitelné zemědělství.
---
Myšlenka projektu je získat základní poznatky o vzájemných vztazích sysla obecného v zemědělské krajině, které budou využity pro ochranu tohoto druhu, zvýšení biodiversity a udržitelné zemědělství. 

Konkrétní cíle projektu: 

1. Modelování ekologické niky sysla obecného a jeho vlivu na zemědělské plodiny
2. Návrh technických opatření/způsobů hospodaření, které sníží škody způsobené syslem na zemědělských plodinách
3. Návrh metod využití zemědělských plodin k podpoře populací sysla obecného

Sysel obecný dříve běžný, plošně se vyskytující zemědělský škůdce, je dnes kriticky ohroženým druhem savce. V ČR se vyskytuje na cca 37 velmi malých lokalitách, většina z nich jsou izolované ostrovy typu travnaté letiště, kemp, okraj sídliště, tedy prostředí sekundární. Sysel je původně druh stepí a zemědělské krajiny. Hlavní příčinou radikálního poklesu populací u nás byla přeměna zemědělské krajiny (zcelování polí, mizení remízků, polních cest, úhorů a zvyšování chemizace, intenzifikace) a cílené hubení. Analýza životaschopnosti současných zbytkových populací ukázala pouze velmi malou pravděpodobnost jejich dlouhodobého přežití. Je nutná aktivní podpora syslích populací a jejich propojování do metapopulačních systémů, což v praxi znamená návrat sysla do zemědělské krajiny. Pouze tam je prostor pro vytvoření životaschopných populací. Sysel je důležitou součástí ekosystému polní krajiny a jeho absence/výskyt významně ovlivňuje další složky, např. je hlavní kořistí pro další mizející druhy stepi: raroha velkého, tchoře stepního. V současnosti probíhající změna klimatu (sucho a zvyšování teplot) jsou faktory, které by měly pozitivně ovlivnit populace sysla obecného u nás. Navíc realizace opatření plánovaná pro boj se změnou klimatu jako jsou např. zmenšování polí, vytváření remízků, vysazování stromů ve volné krajině apod., mohou také významně napomoci k rozšíření stávajících syslích  kolonií. Nicméně sysel byl v minulosti považován za významného polního škůdce a je se potřeba na jeho návrat připravit.  Negativní reakce místních obyvatel a hlášení škod již byly zaznamenány na místech, kde se sysel vyskytuje v prostředí drobných polí, zahrádek a záhumenek. Jedná se v současnosti o problém lokální, s narůstající tendencí. Je tedy potřeba urychleně vytvořit podmínky pro jeho udržitelné soužití se zainteresovanými občany, tedy najít faktory a nástroje, které sníží konflikt s lidmi na minimum.

# Výstupy projektu

organizace konference, která proběhla ve Velkých Pavlovicích a živě online na Youtube 1-3.12.2021

[mezinárodní konference Wildlife conservation in human landscapes - Youtube playlist přednášek](https://www.youtube.com/hashtag/conservationandpeople)

[Wildlife conservation in human landscapes 2021 - Abstract book of international conference](/media/AbstractBook_Wildlife_conservation_human_landscapes_2021.pdf)
