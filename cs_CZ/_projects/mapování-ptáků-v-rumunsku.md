---
title: Mapování ptáků v Rumunsku
published: true
funding: >-
  Milvus Group Association, Societatea Ornitologică Română, S.C. Aster
  Consulting S.R.L.
from: 2013-01
to: 2014-12
contacts:
  - name: Gašpar Čamlík
species: 'ptáci, dravci'
area: Rumunsko
tags:
  - ptáci obecně
  - výzkum
countries:
  - RO
description: >-
  mapování ptáků Rumunska s cílem zmapovat aktuální stav populací ptáků v
  Rumunsku
---
ALKA Wildlife, o.p.s. se zapojila do mapování ptáků Rumunska. Projekt nese název „Sistemul national de gestiune si monitorizare a speciilor de pasari din România în baza articolului 12 din Directiva Pasari” a klade si za cíl zmapovat aktuální stav populací ptáků v Rumunsku za účelem povinného reportu do EU. 

Naše organizace se zapojila do dvou monitorovacích akcí – do mapování běžných druhů ptáků (Common Bird Monitoring), za SOR / Birdlife Romania koordinoval Zoltán D. Szabó, Zoltán Benko, a do monitoringů dravců (National Birds of Prey Inventory in Romania 2013-2014), za Milvus Group koordinoval Attila Marton. 

Common Bird Monitoring si klade za cíl standardizovanou metodikou zmapovat všechny druhy ptáků v kvadrátu (2x2 km) během dvou návštěv. V kvadrátech, jež byly podle zadaných charakteristik náhodně vybrány, byla pro sčítání ptáků použita bodová metoda. National Birds of Prey Inventory, čili monitoring dravců, zase probíhal na bodech s vyhlídkou a účelem bylo během třech hodin určit a zaznamenat všechny pozorované dravce.

![](/media/dsc_0291.jpg)
