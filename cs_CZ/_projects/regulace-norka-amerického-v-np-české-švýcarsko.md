---
title: Regulace norka amerického v NP České Švýcarsko
published: true
subtitle: Regulace norka amerického v NP České Švýcarsko a jejím okolí
registration_no: '1791163'
funding: "Operační program životní prostředí\r\n\n(Evropská Unie a Ministerstvo životního prostředí České republiky\r)\n\n![](/media/banner-opzp_erdf_cmyk.jpg)\n\nPodporováno z Evropského fondu pro regionální rozvoj"
from: 2010-05
to: 2012-12
contacts:
  - name: Václav Beran
species: norek americký
area: Národní park České Švýcarsko a jeho okolí
tags:
  - norek americký
  - management
countries:
  - CZ
description: >-
  Cílem projektu je zmapování současného výskytu a regulace populace norka
  amerického na celém území národního parku, a také v jeho okolí, zejména v
  povodí toků, které tečou do národního parku.
---
# Cíl projektu

Norek americký (_Mustela vison _Schreber) patří k nepůvodním druhům fauny savců na území České republiky. Jako zavlečený druh představuje nebezpečí pro původní faunu drobných a středních obratlovců Evropy. V dnešní době se nachází již na velké části území České republiky. V NP České Švýcarsko byla jeho přítomnost poprvé zjištěna v zimě roku 2009 při sčítání vyder na sněhu. Poté došlo k jednání se Správou Národního parku České Švýcarsko, jehož výsledkem byla smlouva o spolupráci při regulaci norka amerického na území parku a návrh projektu. Cílem projektu je zmapování současného výskytu a regulace populace norka na celém území národního parku, a také v jeho okolí, zejména v povodí toků, které tečou do národního parku. 

# Národní park České Švýcarsko

Národní park České Švýcarsko se nachází v okrese Děčín v oblasti, kde Labe opouští Českou republiku a vtéká do Německa. Hlavním předmětem ochrany jsou unikátní skalní města a soutězky a na ně vázaná specifická flora a fauna. Oblast tvoří z největší části křídové druhohorní sedimenty. Pozdější sopečná činnost rozlámala až 1 km mocnou pískovcovou desku soustavou zlomů. Po další milióny let byla tvářnost krajiny modelována nejrůznějšími erozivními silami. K základním tvarům území patří údolí tvaru soutěsek a kaňonů, obklopené věžemi a masivy místy tvořícími skalní města. Kaňon Labe mezi Děčínem a Hřenskem představuje jedinečný přírodní útvar. Mezi důležité přítoky patří říčky Kamenice a Křinice. Vodní toky často vynikají svojí kvalitou a neregulovanými koryty. Druhově bohatá ichtyofauna je tvořena jak druhy z cejnového pásma (které žijí v Labi), tak druhy pstruhového a lipanového pásma. Losos obecný se navrátil po mnoha letech a stále jde o jedinou lokalitu v ČR. Z dalších zvláště chráněných druhů ryb zde žije vranka obecná. Stále početné jsou ještě populace raka říčního a vzácně se zde vyskytuje i kriticky ohrožený rak kamenáč. Mezi další druhy ohrožené predací norka amerického patří řada druhů obojživelníků, např. skokani zelení, hnědí či ostronosí, čolci velcí, horští a obecní. Z plazů jsou to především užovky obojkové. Ke zranitelným druhům ptákům patří skorec vodní, konipas horský nebo ledňáček. 

# Metody

V projektu byly použity ověřené metody, které jsme použili a testovali v předchozím projektu Regulace norka amerického na Vysočině, navíc používáme pro monitoring norků také fotopasti. 

## Odchyt 

Regulace místní populace norků byla prováděna metodou opakovaných odchytů volně žijících zvířat. Pro odchyt byly použity živochytné sklopce. Živochytné pasti jsou designovány a instalovány tak, aby maximalizovaly odchyt norků a minimalizovaly odchyt jiných druhů živočichů. 

## Monitoring

Výskyt norků byl monitorován pomocí monitorovacích raftů a fotopastí. Monitorovací rafty jsou plovoucí plochy, kde je umístěn měkký trvale vlhký substrát, na kterém zvířata po přeběhnutí zanechají stopu. Fotopasti jsou fotografické přístroje, které se spustí na základě informace z tepelného čidla.

![monitorovací raft ](/media/p1020869_610.jpg "monitorovací raft")

_Monitorovací raft pro sledování norka amerického_
