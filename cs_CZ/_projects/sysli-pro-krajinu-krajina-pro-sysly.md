---
title: 'Sysli pro krajinu, krajina pro sysly'
published: true
subtitle: 'Sysli pro krajinu, krajina pro sysly'
registration_no: 304021D154
funding: >-
  Program: [Interreg V-A Slovenská republika – Česká republika
  ](https://www.sk-cz.eu/sk/)


  Spoločne bez hraníc / Společně bez hranic
from: 2018-02
to: 2020-01
partners: >-
  ALKA Wildlife, o.p.s. (vedoucí partner)


  [DAPHNE – Inštitút aplikovanej ekológie ](http://daphne.sk/)(hlavní
  přeshraniční partner)


  [Ekocentrum Trkmanka, p.o.](https://www.ekocentrum-trkmanka.com/)


  [Národná zoologická záhrada Bojnice](https://zoobojnice.sk/)
contacts:
  - name: Kateřina Poledníková
species: '[sysel obecný](/zajmove-druhy/sysel-obecny)'
tags:
  - sysel obecný
  - management
  - výzkum
countries:
  - CZ
  - SK
logoset: IRRVA
description: "Sysel obecný je ohrožený druh, jeden z\_nejvzácnějších savců Evropy. V\_současnosti je znám z\_programového území jen z\_24 izolovaných lokalit (roztroušeně v\_Trenčianském, Trnavském a\_Jihomoravském kraji). Cílem projektu je přispět k\_záchraně tohoto druhu na úrovni celého programového území komplexním souborem aktivit. Projekt přispívá ke zlepšení životního prostředí obyvatel regionu. Projekt také cílí na návštěvníky regionu, kterým bude sysel představen jako zástupce místní přírody a\_symbol zachovalé stepní zemědělské krajiny."
---
# Cíl projektu

[Sysel obecný](/zajmove-druhy/sysel-obecny) je ohrožený druh, jeden z nejvzácnějších savců
Evropy. V současnosti je znám z programového území jen z 24 izolovaných
lokalit (roztroušeně v Trenčianském, Trnavském a Jihomoravském
kraji). Cílem projektu je přispět k záchraně tohoto druhu na úrovni
celého programového území komplexním souborem aktivit: výzkum,
monitoring, realizace opatření na podporu druhu i jeho prostředí,
osvěta, navázání kontaktů, přenos zkušeností, předání podkladů státní
správě pro nastavení priorit. Vytvořeny budou soubory doporučených
opatření, nástroj na sdílení dat. Projekt přispívá ke zlepšení životního
prostředí obyvatel regionu. Projekt také cílí na návštěvníky regionu,
kterým bude sysel představen jako zástupce místní přírody a symbol
zachovalé stepní zemědělské krajiny.

![](/media/img_2907v_900.jpg "sysel obecný")

# Aktivity projektu

Projekt bude realizovat ochranu tohoto druhu komplexně, na několika
úrovních, v obou zemích zrcadlově. Nezbytné jsou výzkumné aktivity,
mapování a monitoring populací, jejichž cílem je sběr chybějících dat
pro následné nastavení priorit a efektivních opatření. V obou zemích
bude probíhat mapování výskytu a hledání neznámých kolonií syslů,
monitoring stavu známých kolonií, na Slovensku také výzkum genetické
diversity syslích populací a studie prostředí a propojenosti vhodného
prostředí v krajině. Všechny poznatky se pak propojí v komplexní analýze
životaschopnosti populace.

Fungující opatření ke zlepšení stavu a předcházení zhoršení stavu
populací sysla obecného existují. Proto budou dle aktuálních priorit
u několika kolonií syslů realizována konkrétní opatření, která jsou
zaměřena buď na podporu biotopu sysla obecného (kosení, sběr a výsev
potravně významných bylin, vysekávání dřevin a náletu, bránění luk,
výsadba ovocných stromů, roubování stromů, usměrnění pastvy dobytka)
nebo na přímou podporu kolonií syslů (doplnění jedinců, ochrana před
predátory, přikrmování, vybudování chovných zařízení). Opatření budou
realizována jak pracovníky projektu, tak ve spolupráci s veřejností
a formou komunikace a spolupráce s vlastníky pozemků (zemědělci). Stejně
důležité jako vlastní realizace opatření je medializace problému, osvěta
laické i odborné veřejnosti, osvěta a spolupráce s vlastníky pozemků
a místním obyvatelstvem, protože způsob hospodaření v krajině je zcela
zásadní pro budoucí vývoj populace sysla obecného. Každý obyvatel
regionu, který vlastní zahrádku, sad, vinici, políčko může pomoci
k záchraně sysla či naopak jej svými aktivitami hubit. Osvěta bude
probíhat jak pasivně (přednášky, exkurze, propagační akce, publikované
materiály, webové stránky, informační tabule, výukové programy), tak
aktivně zapojením veřejnosti do konkrétních aktivit.

V průběhu celého projektu a průřezově všemi aktivitami bude docházet
k přenosu informací a zkušeností, a to jak mezi samotnými partnery
projektu, tak k přenosu informací k pracovníkům státní správy, na všech
úrovních – od místních úřadů až po krajské a národní správy. Navození
spolupráce aktérů bude probíhat formou pracovních schůzek, exkurzí,
odborných zpráv, brožur, realizací společné konference, vytvořením
souborů doporučených opatření, vytvořením společné online mapové
aplikace s výskytem sysla.

Sysel obecný je dle české legislativy zvláště chráněným druhem
v nejpřísnější kategorii kriticky ohrožený druh. Dle slovenské
legislativy jde o chráněný druh evropského významu, který má status "EN"
podle manuálu k péči o území NATURA 2000. V České republice se jedná
o jeden z mála druhů, které mají schválený záchranný program (Záchranný
program pro sysla obecného v České republice). Několik aktivit projektu
přímo naplňuje plán opatření Záchranného programu- obnova lokalit s vhodným biotopem,
demografický výzkum, osvěta zaměřená na vlastníky pozemků, vytvoření
katalogu lokalit. Na Slovensku koncepční materiál zaměřený přímo na
tento druh na národní úrovni neexistuje, ale výstupy projektu budou
sloužit jako podklad pro tvorbu záchranného programu v budoucnosti.

# Aktuality

[Listopad patřil syslům](https://www.alkawildlife.eu/news/listopad-patřil-syslům)

[Konference Sysli pro krajinu, krajina pro sysly](https://www.alkawildlife.eu/news/konference-sysli-pro-krajinu-krajina-pro-sysly)

[Výměnný pobyt se syslem](https://www.alkawildlife.eu/news/výměnný-pobyt-se-syslem)

[Povídání o syslech v rádiu](https://www.alkawildlife.eu/news/povidani-o-syslech-v-radiu)

[Infostánek se syslem v Pavlovicích](/news/infostánek-se-syslem-v-pavlovicích)

[Česko Slovensko hledá sysly ](/news/česko-slovensko-hledá-sysly)

[Svatý Martin přiveze "syslí" víno i z nové vinařské obce](/news/svatý-martin-přiveze-syslí-víno-i-z-nové-vinařské-obce)

[Nová známka sysli v sadu](/news/nová-známka-sysli-v-sadu)

[Infostánek se syslem ve Hnanicích](/news/infostanek-se-syslem-ve-hnanicich)



# Výsledky/Výstupy projektu

[Omalovánky sysel ](/media/sysel_omalovanky_fin.pdf)(materiál pro děti; pdf formát, možno stáhnout a vytisknout)

[Pexeso sysel ](/media/sysel_pexeso.pdf)(materiál pro děti; pdf formát, možno stáhnout a vytisknout)

[Poznávací hra s kvízem ](/media/sysel_kviz.pdf)(materiál pro děti; pdf formát, možno stáhnout a vytisknout)

[Video Syslí rok](https://www.youtube.com/watch?v=1XOhmTshwes&t=32s) (výukové video pro děti uložené na youtube kanále, na vyžádání zašleme video v plném rozlišení)

[Výstava Můj soused sysel](/media/Sysel_vystava_prezentace.pdf) (ukázkové pdf fotografické putovní výstavy, obrazy je možné dočasně zapůjčit)

[Online mapa](http://mapa.syslinavinici.cz) (online mapová aplikace obsahuje údaje o výskytu sysla v ČR a SR)

[Leták Pomozte nám jej zachránit!](/media/Sysli_letak_2018_final.pdf) (informační leták; v případě zájmu zašleme k distribuci)

[Brožura Sysli pro krajinu, krajina pro sysly](/media/brozura_SYKR_CZ_web_s.pdf) (informační brožura; v případě zájmu zašleme k distribuci)

[Sborník abstraktů konference](/media/Sbornik_abstraktu_konference_sysli.pdf) (publikace - sborník abstraktů projektové konference Sysli pro krajinu, krajina pro sysly)
