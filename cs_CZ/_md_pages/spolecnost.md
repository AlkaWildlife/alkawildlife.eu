---
title: O nás
permalink: /o_nas
listed: true
position: 2
layout: single_column_page
---
Symbol naší společnosti [alka velká](/zajmove-druhy/alka-velka) je
černobílý pták vzhledem připomínající známé tučňáky. Bohužel alka velká,
stejně jako řada jiných druhů, vyhynula v polovině 19. století, z velké
části vlivem člověka. Poslední jedinec byl zabit v roce 1844.

Jsme o přibližně 160 let dále, na začátku nového tisíciletí. Ochrana
druhů a biodiversity je již součástí řady lidských aktivit. Ale vlivem
člověka stále mizí další druhy: lokálně, regionálně i globálně.

Posláním neziskové nestátní společnosti ALKA Wildlife, o.p.s. je přispět
svými aktivitami proti tomuto trendu. Posláním společnosti je přispět
objektivním výzkumem k efektivní, kvalitními odbornými znalostmi
podložené ochraně a péči o volně žijící druhy živočichů.

Vítáme Vás na našich stránkách.
