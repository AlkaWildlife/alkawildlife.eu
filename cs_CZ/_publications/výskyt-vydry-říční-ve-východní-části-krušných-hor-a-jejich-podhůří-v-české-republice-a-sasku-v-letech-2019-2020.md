---
title: >-
  Výskyt vydry říční ve východní části Krušných hor a jejich podhůří v České
  republice a Sasku v letech 2019-2020
published: true
public: true
authors:
  - name: Lukáš Poledník
  - name: Berit Kunzelmann
  - name: Václav Beran
  - name: Štěpán Zápotočný
  - name: Kateřina Poledníková
type: Článek v periodiku
tags:
  - vydra říční
  - publikace pro odbornou veřejnost
journal: Bulletin Vydra
year: 2021
lang:
  - cs
link: /media/bulletin_VYDRA_19_Polednik_etal_occurence_7_25.pdf
---
Vydra říční se na začátku 21. století začala navracet do oblasti Krušných hor a jejich podhůří. V letech 2019 a 2020 bylo proto provedeno opakované mapování pobytových znaků vyder na 315 kontrolních bodech za účelem detailnějšího pohledu na aktuální stav populace. Alespoň při jedné kontrole bylo pozitivních 273 (87 %) mostů a 42 mostů (13 %) bylo 
pokaždé negativních. Podíl pozitivních kontrol mostů v jednotlivých povodích studijní oblasti kolísal od 12,5 do 100 %. V Sasku, ve východní části sledovaného území, byly potoky nejvíce obsazené. V povodích v západní části sledovaného území v Sasku byl zaznamenán nárůst populace oproti minulému mapování čtyři roky zpátky. Na české straně hor je 
situace stabilní, hustoty vyder jsou zde ale nízké a některé toky jsou využívány jen sezónně či občasně. Příčinou je pravděpodobně špatný stav prostředí v těchto povodích. 
