---
title: >-
  Složení potravy vydry říční v různém prostředí v oblasti Krušných hor a
  Podkrušnohoří
published: true
public: true
authors:
  - name: Lukáš Poledník
  - name: Kateřina Poledníková
  - name: Fernando Mateos-González
  - name: Václav Beran
  - name: Štěpán Zápotočný
type: Vědecký článek
tags:
  - vydra říční
journal: Bulletin Vydra
year: 2021
lang:
  - cs
link: /media/bulletin_VYDRA_19_Polednik_etal_diet_60_76.pdf
---
Cílem studie bylo analyzovat složení potravy vyder na několika lokalitách reprezentujících různé prostředí v povodí řek stékajících z Krušných hor, kam se vydry po desítkách let vrátily. Vybráno bylo 6 lokalit: dva horní úseky řek v Krušných horách, dva dolní úseky řek protékající průmyslovou a zemědělskou krajinou Mostecké pánve, umělá vodní nádrž vybudovaná převážně za účelem zajištění pitné vody a rekreační nádrž vytvořená v rámci rekultivace krajiny po ukončení těžby hnědého uhlí. Celkem bylo sesbíráno a analyzováno 1210 vzorků trusu. V potravě vyder bylo identifikováno 29 druhů kořisti, z toho 23 druhů ryb. Mimo ryby kořist vyder tvořily žáby, raci, ptáci, savci, hmyz a plazi. Počet druhů 
kořisti i jejich podíl se lišil mezi lokalitami i v průběhu roku. Obojživelníci se v potravě vyder vyskytovali na všech šesti lokalitách, ale podíl kolísal od 3 % až do 30 %, podobně raci se v potravě vyder vyskytovali až do 30 %. Pestré a odlišné složení potravy na různých lokalitách i v různých ročních obdobích odpovídá ostatním studiím, ze kterých vyplývá, že vydra loví kořist podle dostupnosti v prostředí a je potravním generalistou.

Key words: Lutra lutra, diet, Ore Mountains
