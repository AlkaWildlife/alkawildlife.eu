---
title: >-
  Monitoring, regulace a eradikace norka amerického v České republice -
  metodická doporučení
published: true
public: true
authors:
  - name: Lukáš Poledník
  - name: Kateřina Poledníková
type: Metodika
tags:
  - norek americký
publisher: 'ALKA Wildlife, o.p.s.'
year: 2010
lang:
  - cs
link: /media/Monitoring a regulace norka amerického - metodika.pdf
attachments: []
---
Norek americký patří k nepůvodním šířícím se druhům fauny savců na území České republiky. Jako nepůvodní severoamerický druh se značnou reprodukční kapacitou se jak u nás, tak v celé Evropě, rozšiřuje v návaznosti na farmové chovy těchto významných kožešinových zvířat. Jako zavlečený druh představuje potencionální nebezpečí pro původní faunu drobných a středních obratlovců Evropy, jež mohou být jeho kořistí, také má negativní vliv na konkurenční lasicovité šelmy. Z toho důvodu je jeho výskyt v Evropě nežádoucí a na řadě míst probíhají eradikační či regulační opatření. Cílem dokumentu je shrnutí základních informací (zejména těch, které mohou být relevantní pro nastavení vhodných managementových opatření) a vytvoření metodického manuálu pro naplánování efektivních managementových akcí norka amerického v České republice.
