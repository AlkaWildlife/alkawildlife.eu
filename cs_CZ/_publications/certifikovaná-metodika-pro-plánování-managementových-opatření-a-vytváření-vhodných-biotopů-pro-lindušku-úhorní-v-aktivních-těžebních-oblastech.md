---
title: >-
  Certifikovaná metodika pro plánování managementových opatření a vytváření
  vhodných biotopů pro lindušku úhorní v aktivních těžebních oblastech
published: true
public: true
authors:
  - name: Václav Beran
  - name: Kateřina Poledníková
  - name: Lukáš Poledník
  - name: Michal Porteš
  - name: Tomáš Růžička
type: Metodika
tags:
  - linduška úhorní
  - publikace pro odbornou veřejnost
publisher: 'ALKA Wildlife, o.p.s.'
year: 2018
lang:
  - cs
link: /media/Certifikovana_metodika_linduska_uhorni_fin.pdf
attachments:
  - {}
---
Cílem metodiky je připravit návod na realizaci základních managementových opatření, které je možné provádět na podporu stávající hnízdní populace lindušky úhorní (Anthus campestris) v povrchových lomech podkrušnohorských pánví. Vzhledem ke specifickým nárokům na prostředí (nízký porost, řídce zarostlé plochy) linduška úhorní zcela vymizela z celého území České republiky a jediné reprodukce schopné populace zůstaly zachovány na území povrchových hnědouhelných lomů Ústeckého kraje. Populace v České republice čítá maximálně 200 hnízdících párů a je zcela závislá na aktivní těžbě. Vzhledem k tlaku na zmenšování rozlohy hnědouhelných lomů a ukončování těžby v některých z nich, dochází k postupnému zmenšování ploch vhodných pro hnízdění tohoto druhu. Při dalším poklesu populace proto může rychle dojít k překročení minimálního počtu párů potřebných k zachování tohoto druhu na našem území a k jeho úplnému vymizení. Proto byla vytvořena metodika pro plánování efektivních podpůrných opatření pro tento druh. Návrhy opatření vycházejí z výsledků mnohaleté spolupráce s těžebními společnostmi a z detailní znalosti místní populace lindušky úhorní. Opatření jsou formulována tak, aby byla přímo využitelná v praxi hnědouhelných lomů a byla co možná nejekonomičtější a s co možná nejmenšími negativními dopady na ostatní druhy obývající tyto lomy. Lindušku úhorní můžeme do jisté míry považovat za tzv. deštníkový druh, jehož ochranářský management prospívá i jiným ohroženým druhům, např. rostlinám vázaným na iniciální sukcesní stadia nebo žahadlovým blanokřídlým.
