---
title: Rys Jan z Novohradských hor
published: true
image: /media/cdy00068rys_610.jpg
listing_thumbnail: /media/jan_v_274.jpg
description: >-
  Dnes bychom vám rádi představili jednoho z nových novohradských rysů, kocoura
  Jana. Jan je živým příkladem toho, že státní hranice jsou rysům zcela
  lhostejné. 
date: '2016-08-06'
lang_alternatives:
  en_GB: {}
category: news
layout: news
---
Představujeme Vám jednoho z nových novohradských rysů, kocoura Jana. 

Jan je živým příkladem toho, že státní hranice jsou rysům zcela lhostejné. Narodil se na jaře 2014 ve východní části národního parku Bavorský les, jako jedno ze dvou koťat rysice Silvy. Se svou rodinou strávil první rok života, a poté si odešel hledat nové teritorium. Na podzim 2015 byl zaznamenán na rakouské straně nedaleko Freistadtu, kde se mu ale asi moc nelíbilo a tak se přesunul dál na východ, a od ledna 2016 se pohybuje v Novohradských horách. V období říje byl velmi populární u kočky Jiskry, tak uvidíme jestli se v Novohradkách usadí natrvalo. 

Jan je typickým příkladem rysího osudu ze Šumavy: Narodil se v relativním klidu a bezpečí národního parku Šumava, kde už je ale "plno" a volné teritorium zde téměř není možné nalézt. Mladý rys je proto nucen přesunout se jinam. Hledá proto novou oblast, kde by mohl žít. Hledá oblast, která by byla velká, lesnatá, a relativně klidná, ale to není v krajině střední Evropy jednoduché. Kromě nedostatku vhodného prostředí, ale také nastupují dvě rizika: automobily, a také pytláci. 

Novohradské hory byly až do loňského podzimu dočasně bez rysů (pravděpodobně z důvodu pytláctví). V posledních měsících je ale nově obsadili čtyři rysi: Luděk, jeho sestra Jiskra, a po ní i Jan a nová mramorovaná kočka. 

Informace o jedincích rysa ostrovida v česko-rakousko-německém pohraničí pochází z dlouhodobého monitoringu populace pomocí fotopastí. Jedince rysů je možné identifikovat podle skvrn na srsti, každý rys je barevně jedinečný. 

![](/media/silva_juv.14-1_jan_610.jpg "Mladý Jan")

![](/media/cdy00085rys_610.jpg)

![](/media/cdy00079rys_610.jpg)

![](/media/cdy00071rys_610.jpg)

![](/media/cdy00065rys_610.jpg)

Na monitoringu rysů v této oblasti spolupracují tyto organizace: Luchsprojekt Bayern, Luchsprojekt Nord Osterreich, Nationalpark Bayerischer Wald, Hnutí DUHA a NP Šumava.

[Rysí příběhy ](/projects/rysi-pribehy.html)vychází s grantovou podporou Ministerstva životního prostředí. Materiál nemusí vyjadřovat stanoviska Ministerstva životního prostředí.

Projekt probíhá ve spolupráci s Beleco z. s.
