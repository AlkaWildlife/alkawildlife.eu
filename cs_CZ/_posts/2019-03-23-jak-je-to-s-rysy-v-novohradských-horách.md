---
title: Jak je to s rysy v Novohradských horách?
published: true
image: /media/igor_610.jpg
listing_thumbnail: /media/igor_274.jpg
description: >-
  Od podzimu 2014 do podzimu 2015 došlo k podezřelé výměně všech rysích jedinců,
  kteří obývají Novohradské hory. Příčiny jsou předmětem diskuse.
date: '2019-03-23'
lang_alternatives:
  en_GB: {}
category: news
layout: news
---




V některých oblastech, kde dlouhodobě probíhá monitoring rysa ostrovida pomocí fotopastí, monitorovaní jedinci nevratně předčasně "mizí". Nejlépe je to vidět na datech z Novohradských hor, kde fotomonitoring probíhá od jara 2013. Toto území se zdá být vhodné pro trvalé osídlení rysy, s kapacitou zhruba čtyř dospělých zvířat. Většinou se jedinci v této oblasti pohybují na české i na rakouské straně Novohradských hor, ve Freiwaldu. Prostředí Novohradských hor je z pohledu rysa ostrovida velice vhodné: je to území s vysokou lesnatostí, malou hustotou lidských sídel, bohaté na skály, rokle a sutiny. To potvrzuje i letošní doklad o rozmnožování rysů v této oblasti: zdokumentována byla kočka Jiskra s koťaty.

Přesto se stalo, že po dobu 13 měsíců, téměř chybí záznamy. V období od srpna 2014 do září 2015 pochází pouhé dvě rysí fotografie, dvakrát zde z Rakouska zavítal rys Igor. Pak „zmizel“, stejně jako ostatní tři jedinci, kteří zde byli do léta 2014 sledováni. V průběhu zimy 2014/2015 probíhal intenzivní monitoring pobytových znaků na sněhu. Prošlo se přes 260 km stopovacích tratí, nebyla nalezena jediná stopa rysa ostrovida. Po této roční pauze, kdy původní jedinci - Bond, Igor, NN03, NN18, zmizeli, toto území osídlila úplně nová zvířata: rysi Luděk, Jiskra, Jan a Norah. Jestli je taková výměna přirozená, co je její příčinou – o tom právě probíhá diskuse na našem Facebooku. Můžete se připojit. 

![Rys Igor](/media/igor_610.jpg "Rys Igor ")

![Rys NN18](/media/nn18_610.png "Rys NN18")

![Rys Jan](/media/jan_610.jpg "Rys Jan")

![Rys NN03](/media/nn03-nn06_610.png "Rys NN03")

![Rysice Norah](/media/norah_610.jpg "Rysice Norah")

![Rysice Jiskra má koťata](/media/jiskra_610.jpg "Rysice Jiskra má koťata")

![Rys Luděk](/media/ludek_610.jpg "Rys Luděk")

[Rysí příběhy](/projects/rysi-pribehy.html) vychází s grantovou podporou Ministerstva životního prostředí. Materiál nemusí vyjadřovat stanoviska Ministerstva životního prostředí.

Projekt probíhá ve spolupráci s Beleco z. s.
