---
title: Snídaně sokolů
published: true
image: /media/snidane_sokoli_610.jpg
listing_thumbnail: /media/snidane_sokoli_274.jpg
description: >-
  Celá sokolí rodinka zachycená ráno objektivem fotopasti na ochozu komína
  Elektrárny Ledvice 
date: '2017-05-25'
lang_alternatives:
  en_GB: {}
category: news
layout: news
---
Snídaně šampionů aneb celá sokolí rodinka zachycená ráno objektivem fotopasti na ochozu komína Elektrárny Ledvice Skupiny ČEZ. Budka k zahnízdění je zde umístěna ve výšce 150 metrů. Zatímco v předchozích letech se páru podařilo vyvést vždy dva až tři mladé, letos mají pouze jednoho juniora. Protože je již okroužkován, dostane i oficiální jméno, které bude zaneseno do seznamu sledovaných sokolů. Vzhledem k tomu, že alespoň pro letošek má mladý sokolík domovské právo na komínu ledvické elektrárny (příští rok si musí najít svůj vlastní, aby nepřekážel rodičům v dalším zahnízdění), vyberou mu v anketě jméno právě její zaměstnanci. Na výběr budou mít k dispozici nejen předem navržená jména, ale mohou k nim přidat i návrh vlastní.

![sokol stěhovavý před budkou](/media/2017_05_25_-m31024_610.jpg "sokol stěhovavý")
