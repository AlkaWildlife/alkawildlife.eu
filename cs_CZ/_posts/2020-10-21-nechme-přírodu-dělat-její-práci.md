---
title: Nechme přírodu dělat její práci
published: true
image: /media/nechme_kunu.jpg
description: >-
  Podívejte se jak kuna skalní chytá svoji večeři - je to fantastická mašina na
  regulaci hlodavců!
date: '2020-10-21'
lang_alternatives:
  en_GB:
    permalink: 'https://en.alkawildlife.eu/'
    title: Let nature do her job
category: news
layout: news
---
Podívejte se jak kuna skalní chytá svoji večeři - je to fantastická "mašina" na regulaci hlodavců! Není to úžasné vidět, jak příroda sama sebe reguluje? 

<iframe width="560" height="315" src="https://youtu.be/r3vhNfqoBZw" frameborder="0" allowfullscreen=""></iframe>

Na pole stříkáme umělá hnojiva, herbicidy, rodenticidy. Opravdu chceme mít tolik chemických látek v pitné vodě a v našem jídle? 

Rodenticidy zabíjíme i jiná zvířata! Je velmi těžké, spíše nemožné, zaměřit jed na konkrétní problematický druh bez toho, aniž bychom ovlivnili ekosystém, ve kterém žije. V loňském roce, při krátkém povolení plošné aplikace rodenticidů, bylo nalezeno hned několik druhů volně žijících zvířat - 80 zajíců, dva čápi bílí a několik bažantů, kteří byli otráveni tímto jedem. Je to riziko i pro naše domácí zvířata - psy a kočky.

Měli bychom také chránit naše ohrožené druhy! Používání rodenticidů je velkým rizikem pro naše ohrožené druhy, jako např. sýčka obecného (v současnosti u nás hnízdí jen 100 - 130 párů) či sysla obecného (což je hlodavec, tedy cílový druh rodenticidů). Sýček se hlodavci živí stejně jako kuna z videa. V boji s přemnoženými hlodavci je to pomocník, ale aplikací rodenticidů ho naopak ohrožujeme. 

Přemnožení hlodavci způsobují nemalé škody zemědělcům, ale určitě existují lepší řešení než jedy. 
Jedním z nich je určitě nechat přírodu dělat její práci.
