---
title: Upytlačení rysice Michelle
published: true
image: /media/michelle_ulovena.jpg
listing_thumbnail: ''
description: >-
  Rysí kočka Michelle žijící na Prachaticku byla upytlačena. Nalezena byla v
  rámci případu "Lovec".
date: '2021-09-15'
lang_alternatives:
  en_GB:
    permalink: /
    title: Poaching of lynx female Michelle
category: news
layout: news
---
_foto: Rysice Michelle byla nelegálně ulovena v listopadu 2018 (foto Celní správa ČR)_

Rysice Michelle byla upytlačena. Rysice Michelle byla sledována pomocí sítě fotopastí v jižních Čechách v rámci dlouhodobého monitoringu izolované populace rysů v česko-rakousko-bavorském pohraničí, které realizuje ALKA wildlife, NP Šumava, Hnutí Duha  a AOPK ČR. 

Michelle byla sledována v letech 2014 až 2018 v širším okolí Prachatic. Fotopasti ukázaly, že Michelle každoročně od roku 2015 přivedla na svět jedno až dvě mláďata. Počátkem listopadu 2018 Michelle zmizela a už se neobjevila. Následně jsme navázali spolupráci s Celní správou České republiky a zjistili jsme, že Michelle byla nelegálně ulovena organizovanou skupinou, sledovanou v rámci případu Lovec.
 Díky společné databázi většiny jedinců populace rysa v jižních Čechách bylo možné upytlačeného rysa identifikovat. 

V době upytlačení vodila jedno půlroční mládě. V tomto věku ještě mláďata rysů nejsou soběstačná, jsou závislá na matce, mládě tedy pravděpodobně po zastřelení matky umřelo hlady. Úmrtí dospělé rysice, navíc s kotětem, které zemřelo po její smrti, je významné pro celou česko-bavorsko-rakouskou rysí populaci. Ta v současnosti čítá 32 rysích rodin na území všech tří států, každá rodina má tak velký význam pro přežití celé populace.

Celá kauza Lovec má obrovské rozměry pytlačení zvláště chráněných živočichů. Například na TV Nova je možné shlédnout [reportáž](https://tn.nova.cz/zpravodajstvi/clanek/444115-celni-sprava-gang-mel-vozit-lovce-na-sumavu-strilet-chraneneho-rysar?fbclid=IwAR2xMAtwWziKHS2EHSVlV3ZbSykZg6xkhlrXSsL04BwnSVkaCZovaWQW3eE). 

Podrobné informace k oběma případům naleznete v [tiskové zprávě Celní zprávy ČR](https://www.celnisprava.cz/cz/tiskove-zpravy/2021/Stranky/Lovec-%E2%80%93-razie-celn%C3%ADk%C5%AF-a-upytla%C4%8Den%C3%A1-rysice-na-%C5%A0umav%C4%9B-.aspx?fbclid=IwAR3AZEZ9lqUOnqe8pYlu8QtPbGKFQFKoQ94rjX6gQ9clKIFNaNFfzvodMMk).

_Michelle_

![](/media/65919276.jpg)

_Michelle s koťaty v roce 2015_

![](/media/65101911.jpg)

_Michelle a její kotě v roce 2016_

![](/media/65860032.jpg)

_Michelle a její dvě koťata z roku 2017. Ten vpředu je Brodík, mladý kocour, který se proslavil svou cestou směrem na Brdy v roce 2018._

![](/media/65502812.jpg)

_Michelle a její koťata v roce 2018_

![](/media/65757415.jpg)

![](/media/77188021.jpg)

_Michelle_

![](/media/65109334.jpg)

__

_Michelle byla zabavená už vycpaná_

![](/media/michelle_vycpana.jpg)
