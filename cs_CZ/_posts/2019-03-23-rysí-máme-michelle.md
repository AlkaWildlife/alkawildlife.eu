---
title: Rysí máma Michelle
published: true
image: /media/12183946_610.jpg
listing_thumbnail: /media/12183946_274.jpg
description: >-
  Rysí kočka Michelle žije na Prachaticku. Již skoro dva roky můžeme sledovat
  její příběh. Poprvé ji zaznamenala fotopast v listopadu 2014.
date: '2016-08-21'
lang_alternatives:
  en_GB:
    permalink: en.alkawildlife.eu
    title: Lynx mother Michelle
category: news
layout: news
---
Rysí kočka Michelle žije na Prachaticku, tedy aspoň od té doby, co ji fotopasti poprvé zaznamenaly. Již skoro dva roky můžeme sledovat její příběh. Poprvé ji zaznamenala fotopast v listopadu 2014.

Loňské jaro jsme zjistili, že má dvě mláďata. Rysí koťata se rodí v květnu nebo červnu. O koťata se stará pouze samice. Většinou zůstávají s matkou do období říje, tedy leden až březen dalšího roku. Pak už se musí postarat samy o sebe.

V dubnu jsme zaznamenali Michelle sledující místního samce Morrise. Morris je pravděpodobně otec jejích mláďat, protože se pohybuje ve stejné oblasti jako ona. V té době jsme si mysleli, že dojde znovu k páření a Michelle bude mít nová mláďata.

Fotografie a video z letošního dubna ale ukazují, že obě Michellina odrostlá koťata se stále drží mámy a nechtějí ji opustit. Ne každá rysí kočka se páří každý rok - někdy se potřebuje po koťatech zotavit delší dobu, má zdravotní problémy, nebo zrovna nepotkala toho správného samce - a tak mají koťata to štěstí, že se o ně máma postará ještě o pár měsíců déle. Pobyt s matkou, která je zkušeným lovcem, a o kořist se se svými koťaty vždy podělí, jim totiž zaručuje jistotu pravidelné večeře. 

![](/media/lb53820151026_610.jpg)

![](/media/12182871_610.jpg)

![](/media/887397_610.jpg)

![](/media/905733_610.jpg)

Na monitoringu rysů v oblasti spolupracují tyto organizace: Luchsprojekt Bayern, Luchsprojekt Nord Osterreich, Nationalpark Bayerischer Wald, Hnutí DUHA a NP Šumava.

[Rysí příběhy](/projects/rysi-pribehy.html) vychází s grantovou podporou Ministerstva životního prostředí. Materiál nemusí vyjadřovat stanoviska Ministerstva životního prostředí.

Projekt probíhá ve spolupráci s Beleco z. s.
