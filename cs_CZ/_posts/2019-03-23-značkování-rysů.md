---
title: Značkování rysů
published: true
image: /media/libor_parez_610.jpg
listing_thumbnail: /media/libor_parez_v_274.jpg
description: >-
  Již delší dobu sledujeme fotopastmi jeden pařez na Prachaticku. Je mimořádně
  oblíbený u rysů.
date: '2016-11-04'
lang_alternatives:
  en_GB: {}
category: news
layout: news
---
Již delší dobu sledujeme fotopastmi jeden pařez na Prachaticku. Je mimořádně oblíbený u rysů. Čuchají k němu, otírají se o něj a močí na něj. Pořád dokola. Jedná se totiž o rysí značkovací místo. Svojí pachovou stopu tu zanechala snad všechna dospělá zvířata, která tudy prošla. K čemu taková pachová stopa slouží? Rysi si tak označují svoje teritorium – tedy, hlavně kocouři. Ti značkují mnohem častěji než kočky. Snaží se rozhlásit informaci, že “tady už je obsazeno” a doufají, že mladíci, kteří by jim mohli konkurovat, se jejich rajónu raději vyhnou. Dost často tak doufají marně a mladíci klidně přijdou a stejné místo přeznačkují. A co hůř – ještě se i spáří s místními kočkami. Ty značkují sice méně, ale také se snaží si území označit. Pachová stopa pak nese informaci nejen o pohlaví, dominanci, ale i např. o připravenosti kočky se pářit. Období, kdy značkují všichni rysi jako diví, je pak právě doba páření. Ta trvá od ledna do března. 

![](/media/cdy00006_610.jpg)

![Rysice Michelle](/media/michelle-a-pařez_610.jpg "Rysice Michelle")

![Rys Morris](/media/morris-a-pařez_610.jpg "Rys Morris")

![](/media/rb54020150701_610.jpg)

[Rysí příběhy](/projects/rysi-pribehy.html) vychází s grantovou podporou Ministerstva životního prostředí. Materiál nemusí vyjadřovat stanoviska Ministerstva životního prostředí.

Projekt probíhá ve spolupráci s Beleco z. s.
