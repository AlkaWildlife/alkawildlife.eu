---
title: Návrat vlka do Pošumaví
published: true
image: /media/i__00087_tuning_02.jpg
date: 2018-03-13T00:00:00.000Z
category: news
layout: news
---
Fotopasti, umístěné v rámci projektu 3 Lynx organizací ALKA Wildlife,
zaznamenaly poprvé v novodobé historii výskyt vlka na Netolicku
v Jižních Čechách. Jedná se o osamělého vlka, který prochází po lesní
cestě. Není to žádný důkaz, že by se v dané oblasti pohyboval vlčí pár
nebo celá smečka.

<div class="clearfix"></div>

![](/media/s320_cdy00004vlk.jpg){: .wysiwyg-float-left} V roce 2015
byl pomocí fotopastí poprvé zdokumentován výskyt vlka na Šumavě,
přesněji na východním okraji pohoří u Loučovic. Poslední vlk na české
straně Šumavy byl zastřelen v roce 1874 v polesí Lipka u Vimperka. Od té
doby pocházela ze Šumavy pouze občasná pozorování, důkaz o výskytu této
šelmy v oblasti ovšem chyběl.

<div class="clearfix"></div>

Video prvních šumavských vlčat bylo zveřejněno zde:
[video.idnes.cz/?idvideo=V170808_145431_budejovice_jda](http://video.idnes.cz/?idvideo=V170808_145431_budejovice_jda)\
Zdroj: Facebook Národního parku Bavorský les

V roce 2017 a 2018 tak došlo k dalšímu nárůstu záznamů vlka ze Šumavy,
a byly také zaznamenány první útoky vlků na stáda ovcí. Správa Národního
parku Šumava i Agentura ochrany přírody a krajiny ČR, partneři projektu
3Lynx, proto začaly poskytovat chovatelům ovcí poradenství, jak
předcházet škodám způsobeným vlky (jako nejlépe funkční řešení se zatím
ukázala instalace elektrických ohradníků a používání pasteveckých psů),
jak žádat o dotace na tato preventivní opatření, a jakým způsobem žádat
o náhradu škody způsobenou vlky na hospodářských zvířatech. Více na
[www.navratvlku.cz](https://www.navratvlku.cz).

Novodobé šíření vlka na Šumavě a v Pošumaví je dáno především pozitivním
vývojem vlčí populace v saské Lužici
viz. [www.wolf-sachsen.de/en/distribution-in-germany](http://www.wolf-sachsen.de/en/distribution-in-germany)
odkud se mladí jedinci šíří do nových oblastí. Vzhledem k výborným
migračním schopnostem vlků, kteří dokáží překonat i několika set
kilometrové vzdálenosti, není návrat vlka na Šumavu zas takovým
překvapením. Přírodně velice zachovalé území, s rozsáhlou plochou lesů
a dostatkem potravy poskytuje této šelmě ideální podmínky pro
život. Stejně jako rys ostrovid, i vlk se v současnosti vrací tam, kam,
kde kdysi žil a kam také patří.

![](/media/s250_13lynx_cmyk.jpg){: .wysiwyg-float-right} O projektu
3Lynx si můžete přečíst
[zde](http://www.interreg-central.eu/Content.Node/3Lynx.html).
