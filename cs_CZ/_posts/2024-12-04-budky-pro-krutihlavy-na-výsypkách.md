---
title: 'Budky pro krutihlavy na výsypkách '
published: true
image: /media/dsc_0657_620.jpg
listing_thumbnail: /media/dsc_0657_274.jpg
description: >-
  Pro vzácné krutihlavy byly v hnědouhelných výsypkách na Mostecku instalovány
  hnízdní budky.
date: '2024-12-04'
logoset: Seven
lang_alternatives:
  en_GB:
    permalink: en.alkawildlife.eu
    title: Nest boxes for wrynecks
category: news
layout: news
---
_krutihlav obecný - foto: Pavel Štěpánek_

# Budky pro krutihlavy na výsypkách společnosti Sev-en na Mostecku

Krutihlav obecný (_Jynx torquilla_) je nenápadný hnědošedý pták menší než kos. Na první pohled není zřejmé, že patří mezi šplhavce. Je ale příbuzný dobře známým strakapoudům, žlunám či datlům. Na druhou stranu v mnohém se od nich liší. Například tím, že jde o jediný evropský tažný druh šplhavce, na zimu odlétá do Afriky. A velmi se liší také tím, že si aktivně netesá hnízdní dutiny, ve kterých hnízdí. Svůj drobný šídlovitý zobák používá na rozhrabávání zemních hnízd mravenců. Ty rád hledá v otevřeném prostředí, v travnatých pruzích podél cest, na loukách, lesních světlinách, starých sadech a zahradách. 

![](/media/dsc_0189_620.jpg)

_krutihlav obecný - foto: Pavel Štěpánek_

Možná už tedy tušíte, proč jsme ve spolupráci se společností Sev-en instalovali budky pro krutihlavy obecné na výsypky hnědouhelných dolů. Krutihlavi zde nachází dostatek potravy, zemní mravence, ale žádné hnízdní možnosti. Mladé lesnické výsadby nemají žádné dutiny, ve kterých by krutihlavi mohli hnízdit. Kolegové z Bílinska a Ústecka už ověřili, že krutihlavi budky na výsypkách rádi a hojně osídlují. 

Budky v rámci školní výuky vyrábí žáci základní školy Litvínov. Instalaci na vhodná místa na výsypce Obránců míru a na Slatinické výsypce byla zajištěna námi. Krutihlavi rádi hnízdí i v dutinách nízko nad zemí. Budky tedy věšíme na stromy či sloupky oplocenek maximálně do dvou metrů. První várku šestnácti budek jsme nainstalovali v předjaří, dalších osmnáct budek potom v druhé půlce listopadu.

![](/media/20241114_113620.jpg)

_Hnízdní budka pro krutihlavy instalovaná ve výsypce hnědouhelného dolu._

Zaznamenali jsme i první úspěch. Jednu budku krutihlavi obsadili a při kontrole 31.5. se zrovna líhla mláďata pod dozorem samice. Hnízdění ale nebylo úspěšné, následně došlo zřejmě k predaci. 

![](/media/p5311479_upr_620.jpg)

_Samice krutihlava na vejcích._

V současné době žije v celé republice žije maximálně 4000 jedinců, jedná se o druh silně ohrožený. Tam, kde krutihlavi mají málo hnízdních možností, lze jim pomoci instalací hnízdní budky. Vypadá jako klasický sýkorník, jen je větší. 

![](/media/20241114_113331_620.jpg)

_budka pro krutihlavy_
