---
title: Záznamy plchů od vás - nádherné fotky i vzácný plch zahradní
published: true
image: /media/img_0601.jpg
listing_thumbnail: /media/img_0601_274.jpg
description: >-
  Od veřejnosti k nám přichází celá řada záznamů plcha velkého, včetně
  nádherných fotografií. Tentokrát máme i velikou vzácnost – šumavský záznam
  našeho nejvzácnějšího plcha, plcha zahradního. 
date: '2016-05-22'
logoset: MGS
lang_alternatives:
  en_GB:
    permalink: >-
      /news/records-of-edible-dormouse-from-you-beautiful-photos-and-images-of-rare-garden-dormouse
    title: >-
      Records of dormice from you - beautiful photos and images of rare garden
      dormice
category: news
layout: news
---
_plch zahradní (autor: Jana Holá)_

Jak už jsme několikrát informovali, v průběhu minulého roku jsme zahájili dvouletý celorepublikový monitoring výskytu plcha velkého. Protože je plch poměrně sympatické zvířátko, na které mohou lidé narazit ve svých chatách, na krmelcích, v úlech, či v zahradním domku, snažíme se do mapování zapojit i veřejnost. 

Po inzerování v časopisech, na webu a facebooku máme úžasnou odezvu! Už jsme od Vás získali 75 záznamů, přičemž většina z nich je hodnověrně podložena detailním pozorováním či lépe fotografií. Podívejte se na ně s námi. Plši jsou sympatičtí tvorové s velkýma očima a dlouhou srstí. Někdy je můžete nalákat i poměrně blízko nabídnutou potravou a dobře si je tak prohlédnout a pozorovat, jindy až zaráží svou drzostí. 

Tentokrát jsme získali ještě větší vzácnost: fotografii plcha zahradního (v úvodu). V České republice je nejvzácnější z našich čtyř druhů plchů. Jeho výskyt na území ČR je dnes omezen pouze na západní Čechy a každý doložený nález má velkou hodnotu.

Nadále sbíráme údaje o plchu velkém i v letošním roce. Proto pokud plcha velkého (či jiné plchy) zaznamenáte, dejte nám prosím vědět, pošlete nám fotku či video. 

Kontakty:

Peter Adamík 737475678 

peter.adamik-zavinac-upol.cz

Kateřina Poledníková 606598903 

katerina.polednikova-zavinac-alkawildlife.eu

Více o projektu [Rozšíření plcha velkého a zjištění jeho stanovištních nároků v ČR](/projects/rozšíření-plcha-velkého-v-čr).
 Podpořeno grantem z Islandu, Lichtenštejnska a Norska.
 Tato aktivita je realizována za finanční podpory EHP fondů 2009-2014 a Ministerstva životního prostředí. Za její obsah je výhradně odpovědná ALKA Wildlife,o.p.s. a nelze ji v žádném případě považovat za názor donora nebo Ministerstva životního prostředí.
