---
title: Návštěva norských kolegů
published: true
image: /media/img_8512.jpg
listing_thumbnail: /media/img_8512_274.jpg
description: >-
  Navštívili nás kolegové z Norska, hledali jsme s nimi lokality pro myšivku
  horskou.
date: '2022-05-08'
logoset: Norské fondy
lang_alternatives:
  en_GB:
    permalink: /news/visit-of-norwegian-colleagues
    title: Visit of Norwegian colleagues
category: news
layout: news
---
Z Bilaterálního fondu Programu "Životní prostředí, ekosystémy a změna klimatu" Norských fondů jsme realizovali první setkání s norskými kolegy. Norští kolegové Jeroen van der Kooij a Arild Husby navštívili Českou republiku a společně jsme procestovali aktuální i historické lokality výskytu myšivky horské. Během terénního setkání jsme diskutovali metody výzkumu tohoto druhu, jeho prostředí a možnosti budoucí spolupráce. 

![](/media/myšivka_6_620_u.jpg)

_myšivka horská (Sicista betulina) - drobounký hlodavec s tmavým pruhem na zádech a velmi dlouhým ocasem_

Myšivka horská (_Sicista betulina_) je vzácný drobný hlodavec z čeledi tarbíkovitých a v České republice i v Norsku se vyskytuje jen v izolovaných oblastech. V České republice se vyskytuje v horském prostředí, a to jen někde. Jedná se o tři oblasti: 1) na severní Moravě Jeseníky a Rychlebské hory, 2) při hranici se Slovenskem Moravskoslezské Beskydy a Javorníky a 3) v pohraničních horách jižních Čech - Novohradské hory a Šumava. V rámci setkání jsme navštívili všechny tři oblasti.

_Horské smrčiny a oblast nad hranicí lesa v Hrubém Jeseníku stále poskytuje domov pro myšivku horskou._

![](/media/img_8669.jpg)

_Starší záznamy myšivky horské pochází ale také z nižších poloh, například jako z tohoto smíšeného lesa v Nízkém Jeseníku._

![](/media/j10.jpg)

_V Beskydech jsme navštívili NPR Kněhyně - Čertův mlýn, odkud pochází řada starších, ale i novější záznamy myšivky horské._

![](/media/certuvmlyn.jpg)

_Myšivka ve vývržku sýce nás zavedla také na Bumbálku - nachází se zde sečené louky i jedlobukový prales v NPR Salajka._

![](/media/img_8922.jpg)

![](/media/salajka.jpg)

_V Novohradských horách jsou známé místa výskytu v bezlesých mokřadech, ve vrchovištních rašeliništích._ 

![](/media/img_9179.jpg)

_Podobně se myšivka horská vyskytuje ve slatích a rašeliništích povodí Vltavy na Šumavě._ 

![](/media/su9.jpg)
