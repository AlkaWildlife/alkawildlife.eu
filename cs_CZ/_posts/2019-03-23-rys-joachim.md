---
title: Rys Joachim
published: true
image: /media/1_joachim_cz_610.jpg
listing_thumbnail: /media/1_joachim_cz_274.jpg
description: >-
  Joachim se narodil v roce 2013 ve Fraiwaldu. Poprvé byl vyfocen jako půlroční
  kotě, jak večeří s matkou a sourozencem čerstvě ulovenou srnu. 
date: '2016-11-11'
lang_alternatives:
  en_GB: {}
category: news
layout: news
---
Rys Joachim se narodil v roce 2013 na rakouské straně Novohradských hor, ve Fraiwaldu. Poprvé byl vyfocen jako půlroční kotě, jak večeří s matkou a sourozencem čerstvě ulovenou srnu. To bylo v listopadu 2013. Tehdy nám zamotal hlavu tím, že už byl velký jak dospělý rys, a nějakou dobu jsme si proto mysleli, že Joachim musí být ta matka. Jak se ukázalo později, nebyl. Byl to pěkný mladý kocour, který, jak už to u kocourů bývá, nezůstal v místě svého narození, ale našel si nový domovský okrsek ve zhruba 60 km vzdálené oblasti pravého břehu Lipna, oblast českého Vyšebrodska a rakouského Sternwaldu, kde žije od podzimu 2015. Joachim je pravý přeshraniční rys - pohybuje se pravidelně v ČR i v Rakousku, a státní hranici okázale ignoruje.

Na monitoringu rysů spolupracuje hned několik organizací: Luchsprojekt Bayern, Luchsprojekt Nord Osterreich, Nationalpark Bayerischer Wald, Hnutí DUHA a NP Šumava. 



![Joachim jako mládě](/media/2_joachim__at_610.jpg)

![Rys Joachim](/media/3_joachim-at_610.jpg)

![Rys Joachim](/media/4_joachim-at2_610.jpg)

![Rys Joachim](/media/6_joachim3.jpg)

![Rys Joachim](/media/5_joachim1.jpg)



[Rysí příběhy](/projects/rysi-pribehy.html) vychází s grantovou podporou Ministerstva životního prostředí. Materiál nemusí vyjadřovat stanoviska Ministerstva životního prostředí.

Projekt probíhá ve spolupráci s Beleco z. s.
