---
title: 'Výsledky mapování plcha velkého '
published: true
image: /media/plsi-fotky_pa_7.jpg
listing_thumbnail: /media/plsi-fotky_pa_7_274.jpg
description: >-
  V letech 2015 a 2016 probíhalo mapování našeho největšího plcha – plcha
  velkého. Výsledky jsou kompletní.
date: '2017-04-14'
lang_alternatives:
  en_GB: {}
category: news
layout: news
---
V letech 2015 a 2016 probíhalo mapování našeho největšího plcha – plcha velkého. Mapovali jednak zkušení či zaškolení mapovatelé přímo v terénu ve vybraných bodech celé republiky, a také byly sbírány údaje o pozorování od veřejnosti. 

Zkontrolováno bylo poslechem v nočních hodinách celkem 1830 bodů v rámci celé ČR. Od veřejnosti bylo získáno 345 nálezů všech našich plchů, z nichž v 235 případech šlo o recentní nález plcha velkého s přesnou lokalizací. 

Výskyt plcha velkého byl zjištěn ve 188 faunistických kvadrátech, což představuje 28% území ČR, přičemž se jedná zejména o Moravu a severní oblasti Čech. Střed, jih a jihozápad je bohužel obsazen jen velmi roztroušeně. Co ale budeme povídat, nejnázornější je, když si prohlédnete přiloženou mapku. 

A poznámka nakonec: Pokud jste propásli nádherný rozhovor s Peterem Adamíkem o tomto kouzelném obyvateli našich lesů, připomínáme rozhovor v [Českém rozhlase v pořadu Meteor](https://prehravac.rozhlas.cz/audio/3704874). 

![](/media/plch-velky-2015-a-2016-výsledky_podklad_610.jpg)

Více o projektu [Rozšíření plcha velkého a zjištění jeho stanovištních nároků v ČR](/projects/rozšíření-plcha-velkého-v-čr).

Podpořeno grantem z Islandu, Lichtenštejnska a Norska.

Tato aktivita je realizována za finanční podpory EHP fondů 2009-2014 a Ministerstva životního prostředí. Za její obsah je výhradně odpovědná ALKA Wildlife,o.p.s. a nelze ji v žádném případě považovat za názor donora nebo Ministerstva životního prostředí.

![](/media/loga_mgs_stojato_mm.jpg)
