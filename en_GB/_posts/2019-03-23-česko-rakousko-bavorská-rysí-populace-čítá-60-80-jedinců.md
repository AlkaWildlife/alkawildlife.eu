---
title: Česko-rakousko-bavorská rysí populace čítá 60-80 jedinců
published: true
image: /media/20110329_krasny_610.jpg
listing_thumbnail: /media/20110329_krasny_274.jpg
description: >-
  Moderní technologie, jako jsou sledování pomocí GPS obojků a tzv. fotopastí,
  umožňují v současnosti provedení mnohem přesnějšího odhadu velikosti
  česko-bavorsko-rakouské rysí populace.
date: '2016-08-09'
lang_alternatives:
  cs_CZ:
    permalink: /news/česko-rakousko-bavorská-rysí-populace-čítá-60-80-jedinců
    title: Česko-rakousko-bavorská rysí populace čítá 60-80 jedinců
category: news
layout: news
---
TISKOVÁ ZPRÁVA ALKA WILDLIFE A NÁRODNÍHO PARKU ŠUMAVA

## Česko-bavorsko-rakouská rysí populace čítá 60-80 jedinců, shodli se odborníci ze tří zemí

**Vimperk 9.8.2016 Moderní technologie, jako jsou sledování pomocí GPS obojků a tzv. fotopastí, umožňují v současnosti provedení mnohem přesnějšího odhadu velikosti česko-bavorsko-rakouské rysí populace. Ta zahrnuje nejen rysy z centrální oblasti Národních parků Šumava a Bavorský les, ale i z navazujících území v ČR, Bavorsku a Rakousku, na severozápadě Český les/Oberpfälzer Wald, na východě Novohradské hory/Freiwald . Celá populace rysa čítá 60-80 dospělých jedinců, shodli se odborníci z těchto tří zemí.**

Národní parky Šumava a Bavorský les spolupracují na výzkumu rysa ostrovida již od devadesátých let a od roku 2009 plošně využívají metodu tzv. fotomonitoringu – využití fotoaparátů s automatickou spouští, která umožňuje individuální rozeznání jedinců. Výsledky tohoto monitoringu v Národních parcích Šumava a Bavorský les v sezóně 2015/16 byly právě zveřejněny a jsou ke stažení na webových stránkách: [http://www.npsumava.cz/gallery/33/10133-monitoring_rysa_v_narodnich_parcich_sumava_a_bavorsky_les_2015_16.pdf
](http://www.npsumava.cz/gallery/33/10133-monitoring_rysa_v_narodnich_parcich_sumava_a_bavorsky_les_2015_16.pdf)

„_Na základě výsledků našeho společného dlouhodobého monitoringu můžeme konstatovat, že počet jedinců vyfocených a zároveň identifikovaných na území obou národních parků se dlouhodobě zásadně nemění. Dospělý rysí kocour obývá teritorium o rozloze zhruba 350-450 km2, kočka pak 120-150 km2, hustota populace se pohybuje mezi 1-1,6 jedince/100km2,_“ uvádí zooložka Správy NP Šumava Elisa Belotti. 

Vzhledem k velikosti jejich teritorií nežije většina rysů pouze na území národních parků. Svoje domovské okrsky mají z části nebo i zcela mimo chráněná území (viz mapa) proto je pro zjištění celé velikosti populace nutné zmapování jedinců i mimo jádrové území, ideálně v celé oblasti výskytu.

„_V rámci projektu Trans-Lynx, realizovaného v letech 2013-2015 jsme se věnovali právě otázce celkové velikosti populace. Spolupráce odborníků z ČR, z Bavorska i z Rakouska nám umožnila spočítat rysy i v okrajových územích, včetně rysů přeshraničních – tedy těch, kteří žijí na území dvou nebo i tří států. Zjistili jsme, že celková velikost populace je 60-80 jedinců, přičemž toto číslo se nezvyšuje, populace spíše stagnuje,_“ potvrzuje Tereza Mináriková z ALKA Wildlife. 

Z výsledků monitoringu z 90. let minulého století, kdy byla rysí populace ve vrcholové fázi rozšíření, víme, že rysi využívali větší území přeshraničních hor, než je tomu dnes.

„_V posledním desetiletí ale z některých okrajových částí rysové zmizeli. Krom malé velikosti je česko-bavorsko-rakouská rysí populace ještě poměrně izolovaná, což výrazně zvyšuje její ohroženost. Aby populace mohla přežít, je nutné, aby se mohla dále rozšiřovat. To se ale v současnosti neděje._“ říká Elisa Belotti.

“_Na území národních parků se rysům poměrně daří. Každý rok zde zaznamenáváme rozmnožování, a jak ukazuje náš společný fotomonitoring, rysové se tu dožívají vyššího věku než jedinci sledovaní v rámci projektu Trans-Lynx mimo národní parky. Pouze území národních parků ale k záchraně celé populace rozhodně nestačí. Je třeba zajistit dobré podmínky pro jejich přežití i mimo chráněná území. Zde je třeba řešit hlavně problematiku pytláctví a autodopravy,_” doplňuje zooložka Správy NP Šumava.

Monitoring chráněných druhů je jedním ze základních činností spojených s posláním národního parku. Dlouhodobé sledování vývoje populace neznamená pouze informaci o probíhajících přírodních procesech, ale i relevantní zpětnou vazbu činnosti Správy NP Šumava se svěřeným územím.

„_Jsem velmi rád, že tato činnost pokračuje a má výsledky. Chtěli bychom výzkum a monitoring rysa dále rozvíjet a posunout na evropskou úroveň. Společně s partnery z Bavorska, Rakouska, Itálie a Slovinska jsme tak přednedávnem společně vytvořili a podali mezinárodní projekt v rámci evropského dotačního programu Interreg Central Europe,_“ zakončuje vedoucí odboru ochrany přírody Správy Národního parku Šumava Martin Starý. 

![](/media/foto2-2009_02_08_610.jpg "mladý rys Krásný")

![](/media/foto3-2013_11_01_610.jpg "dospělý rys Krásný")

![](/media/foto4-2014_10_28_610.jpg "dospělý rys Krásný")

![](/media/mapa_610.jpg "domovské okrsky rysů")

![](/media/oblast_bba_610.jpg "oblast česko-rakousko-bavorské populace rysa ostrovida")

This project is completed by grant support from the Ministry of the Environment. The material does not have to express opinions of the Ministry of the Environment.
