---
title: Nová známka Sysli v sadu
published: true
image: /media/merunky_syslivsadu_610.jpg
listing_thumbnail: /media/merunky_syslivsadu_274.jpg
description: >-
  Vytvořili jsme novou známku „Sysli v sadu“ a hned máme i prvního sadaře a
  první meruňky!
date: '2018-06-20'
lang_alternatives:
  en_GB: {}
category: news
layout: news
---
Protože sysli u nás nežijí jen ve vinicích, vytvořili jsme druhou známku pro zemědělce: Sysli v sadu. Sad může být také vhodným prostředím pro sysly. Je jen potřeba zde udržovat nevysoký travní porost a hlodavce samozřejmě nehubit. Podle toho co se v sadu pěstuje, mohou být přezrálé spadané plody vítaným zpestřením a důležitým energetickým zdrojem pro sysly, např. třešně, meruňky, ořechy.

![](/media/sysli-v-sadu_150.jpg)

Abychom naše známky odlišili, po zlaté známce Sysli na vinici, má nová známka barvu meruňkovou, jak jinak :-). O našich sadařích budou informace na nové stránce [zde](https://www.syslinavinici.cz/znamky/nasi-sadari).

Sysly v sadech jsme zaznamenali ve Velkých Pavlovicích a také v Hrušovanech u Brna. Sadař, který jako první získal známku Sysli v sadu, pěstuje meruňky v Hrušovanech u Brna. A jeho sad je přímo výjimečný! Když si k panu Rotterovi přijdete natrhat meruňky, budou na Vás sysli pískat ze všech stran. A s naprostou jistotou je i uvidíte.

![](/media/rimg0370.jpg)

Realizováno v rámci projektů Sysli pro krajinu, krajina pro sysly, Monitoring a podpora populace sysla obecného na jižní Moravě. Tyto projekty jsou financovány z fondu ERDF a státního rozpočtu. Vychází s podporou Ministerstva životního prostředí, nemusí vyjadřovat stanoviska MŽP.

![](/media/logo_irrva-a-mzp_lezato_610.jpg)
