---
title: Rys Jan - další cestovatel
published: true
image: /media/3744738_610.jpeg
listing_thumbnail: /media/3744738_274.jpeg
description: >-
  Rys Jan narozený v Bavorském lese žil v Novohradských horách, teď je v
  Blanském lese.
date: '2016-11-16'
lang_alternatives:
  en_GB: {}
category: news
layout: news
---
Rys Jan se narodil na jaře 2014 ve východní části národního parku Bavorský les, jako jedno ze dvou koťat rysice Silvy. Se svou rodinou strávil první rok života, a poté si odešel hledat nové teritorium. Na podzim 2015 byl zaznamenán na rakouské straně nedaleko Freistadtu, kde se mu ale asi moc nelíbilo a tak se přesunul dál na východ. Od ledna 2016 se pohyboval v Novohradských horách. Strávil tam období říje s kočkou Jiskrou, která má teď (dle fotomonitoringu nejspíš Janova) koťata. 
Myslivci z Českokrumlovska jej ale teď zachytili fotopastí v Blanském lese (foto v úvodu): [_http://www.rozhlas.cz/cb/zpravodajstvi/_zprava/stalym-obyvatelem-lesu-na-krumlovsku-je-rys-ostrovid-zachytila-ho-fotopast--1668808_](http://www.rozhlas.cz/cb/zpravodajstvi/_zprava/stalym-obyvatelem-lesu-na-krumlovsku-je-rys-ostrovid-zachytila-ho-fotopast--1668808).

Situace v Novohradských horách zůstává také zajímavá. Po odchodu Jana tu zbyl rys Luděk a dvě kočky Jiskra a Norah, což by bylo u rysů normální uspořádání (většinou má dospělý kocour v teritoriu 2-3 kočky). Jenže Jiskra je Luďkova sestra navíc asi s Janovými? koťaty. 

![rys Jan jako mládě](/media/silva_juv.14-1_610.jpg "rys Jan jako mládě")

![rys Jan s Jiskrou v Novohradských horách](/media/jan-a-jiskra_610.png "rys Jan s Jiskrou v Novohradských horách")

![putování rysa Jana](/media/jan-201611_610.jpg "putování rysa Jana")

[Rysí příběhy](/projects/rysi-pribehy.html) vychází s grantovou podporou Ministerstva životního prostředí. Materiál nemusí vyjadřovat stanoviska Ministerstva životního prostředí. 

Projekt probíhá ve spolupráci s Beleco z. s.
